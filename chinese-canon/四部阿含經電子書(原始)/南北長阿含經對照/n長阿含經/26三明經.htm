<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)二六 三明經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="image1.gif">
<P align=center>三明經</P>
<HR noShade>
<!-- User-specified pre-formatted text --><PRE>（二六）佛說長阿含第三分三明經第七
如是我聞。一時。佛在俱薩羅國人間遊行。
與大比丘眾千二百五十人俱。詣伊車能伽
羅俱薩羅婆羅門村。止宿伊車林中。時。有婆
羅門名沸伽羅娑羅．婆羅門名多梨車。
以小緣詣伊車能伽羅村。此沸伽羅娑羅
婆羅門七世以來父母真正。不為他人之
所輕毀。異典三部諷誦通利。種種經書善能
分別。又能善於大人相法．觀察吉凶．祭祀儀
禮。有五百弟子。教授不廢。其一弟子名婆
悉[口*宅]。七世以來父母真正。不為他人之所
輕毀。異學三部諷誦通利。種種經書盡能分
別。亦能善於大人相法。觀察吉凶。祭祀儀
禮。亦有五百弟子。教授不廢。多梨車婆羅
--------------------------------------------------------------------------------105.1
門亦七世已來父母真正。不為他人之所
輕毀。異學三部諷誦通利。種種經書盡能分
別。亦能善於大人相法．觀察吉凶．祭祀儀
禮。亦有五百弟子。教授不廢。其一弟子名
頗羅墮。七世已來父母真正。不為他人之
所輕毀。異學三部諷誦通利。種種經書盡能
分別。亦能善於大人相法．觀察吉凶．祭祀儀
禮。亦有五百弟子。教授不廢。時。婆悉[口*宅]．頗
羅墮二人於清旦至園中。遂共論義。更相
是非。時。婆悉[口*宅]語頗羅墮。我道真正。能得出
要。至於梵天。此是大師沸伽羅娑羅婆羅
門所說。頗羅墮又言。我道真正。能得出要。
至於梵天。此是大師多梨車婆羅門所說。
如是。婆悉[口*宅]再三自稱己道真正。頗羅墮亦再
三自稱己道真正。二人共論。各不能決。時。
婆悉[口*宅]語頗羅墮曰。我聞沙門瞿曇釋種子
出家成道。於拘薩羅國遊行人間。今在伊
車能伽羅林中。有大名稱。流聞天下。如來．
至真．等正覺。十號具足。於諸天．世人．魔．若魔．
天．沙門．婆羅門中。自身作證。為他說法。上中
下言。皆悉真正。義味具足。梵行清淨。如是真
人。宜往覲現。我聞彼瞿曇知梵天道。能為
人說。常與梵天往返言語。我等當共詣彼
瞿曇。共決此義。若沙門瞿曇有所言說。當
共奉持。爾時。婆悉[口*宅]．頗羅墮二人相隨到伊
車林中。詣世尊所。問訊已。一面坐。爾時。世尊
知彼二人心中所念。即告婆悉[口*宅]曰。汝等
二人清旦至園中。作如是論。共相是非。汝
一人言。我法真正。能得出要。至於梵天。此
--------------------------------------------------------------------------------105.2
是大師沸伽羅娑羅所說。彼一人言。我法
真正。能得出要。至於梵天。此是大師多梨車
所說。如是再三。更相是非。有如此事耶。時。
婆悉[口*宅]．頗羅墮聞佛此言。皆悉驚愕。衣毛為
豎。心自念言。沙門瞿曇有大神德。先知人
心。我等所欲論者。沙門瞿曇已先說訖。時。
婆悉[口*宅]白佛言。此道．彼道皆稱真正。皆得
出要。至於梵天。為沸伽羅娑羅婆羅門所
說為是．為多梨車婆羅門所說為是耶。佛
言。正使婆悉[口*宅]。此道．彼道真正出要。得至梵
天。汝等何為清旦園中共相是非。乃至再三
耶。時。婆悉[口*宅]白佛言。諸有三明婆羅門說種
種道。自在欲道．自作道．梵天道。此三道者盡
向梵天。瞿曇。譬如村營。所有諸道皆向於
城。諸婆羅門雖說種種諸道。皆向梵天。佛
告婆悉[口*宅]。彼諸道為盡趣梵天不。答曰。盡
趣。佛復再三重問。種種諸道盡趣梵天不
答曰。盡趣。爾時。世尊定其語已。告婆悉[口*宅]
曰。云何三明婆羅門中。頗有一人得見梵
天者不。答曰。無有見者。云何。婆悉[口*宅]。三
明婆羅門先師。頗有得見梵天者不。答曰。
無有見者。云何。婆悉[口*宅]。乃往三明仙人舊婆
羅門。諷誦通利。能為人說舊諸讚誦。歌詠詩
書。其名阿[口*宅]摩婆羅門．婆摩提婆婆羅
門．毘婆審婆羅門．伊尼羅斯婆羅門．蛇
婆提伽婆羅門．婆婆悉婆羅門．迦葉婆羅
門．阿樓那婆羅門．瞿曇摩婆羅門．首脂婆羅
門．婆羅損陀婆羅門。彼亦得見梵天不耶
答曰。無有見者。佛言。若彼三明婆羅門
--------------------------------------------------------------------------------105.3
無有一見梵天者。若三明婆羅門先師
無有見梵天者。又諸舊大仙三明婆羅門
阿[口*宅]摩等亦不見梵天者。當知三明婆羅
門所說非實。又告婆悉[口*宅]。如是婬人言。我
與彼端正女人交通。稱歎婬法。餘人語言。
汝識彼女不。為在何處。東方．西方．南方．北
方耶。答曰。不知。又問。汝知彼女所止土地
城邑村落不。答曰。不知。又問。汝識彼女父
母及其姓字不。答曰。不知。又問。汝知彼
女為是剎利女。為是婆羅門．居士．首陀羅女
耶。答曰。不知。又問。汝知彼女為長短．麤細．
黑白．好醜耶。答曰。不知。云何。婆悉[口*宅]。彼人
讚嘆為是實不。答曰。不實。如是。婆悉[口*宅]。三
明婆羅門所說亦爾。無有實也。云何。婆悉
[口*宅]。汝三明婆羅門見日月遊行出沒處所。叉
手供養。能作是說。此道真正。當得出要。至
日月所。不。報曰。如是。三明婆羅門見日月
遊行出沒處所。叉手供養。而不能言。此道真
正。當得出要。至日月所。也。如是。婆悉[口*宅]。三
明婆羅門見日月遊行出沒之處。叉手供養。
而不能說。此道真正。當得出要。至日月所。
而常叉手供養恭敬。豈非虛妄耶。答曰。如
是。瞿曇。彼實虛妄。佛言。譬如有人立梯空
地。餘人問言。立梯用為。答曰。我欲上堂。
又問。堂何所在。東．西．南．北耶。答云。不知。云
何。婆悉[口*宅]。此人立梯欲上堂者。豈非虛妄
耶。答曰。如是。彼實虛妄。佛言。三明婆羅門
亦復如是。虛誑無實。婆悉[口*宅]。五欲潔淨。甚
可愛樂。云何為五。眼見色。甚可愛樂。耳聲．
--------------------------------------------------------------------------------106.1
鼻香．舌味．身觸。甚可愛樂。於我賢聖法中。
為著．為縛。為是拘鎖。彼三明婆羅門為五
欲所染。愛著堅固。不見過失。不知出要。
彼為五欲之所繫縛。正使奉事日月水火。
唱言。扶接我去生梵天者。無有是處。譬如
阿夷羅河。其水平岸。烏鳥得飲。有人在此
岸身被重繫。空喚彼岸言。來渡我去。彼
岸寧來渡此人不。答曰。不也。婆悉[口*宅]。五欲
潔淨。甚可愛樂。於賢聖法中猶如拘鎖。彼
三明婆羅門為五欲所染。愛著堅固。不見
過失。不知出要。彼為五欲之所繫縛。正使
奉事日月水火。唱言。扶接我去生梵天上。
亦復如是。終無是處。婆悉[口*宅]。譬如阿夷
羅河。其水平岸。烏鳥得飲。有人欲渡。不以
手足身力。不因船筏。能得渡不。答曰。不
能。婆悉[口*宅]。三明婆羅門亦復如是。不修沙
門清淨梵行。更修餘道不清淨行。欲求生
梵天者。無有是處。婆悉[口*宅]。猶如山水暴起。
多漂人民。亦無船筏。又無橋梁。有行人
來。欲渡彼岸。見山水暴起。多漂人民。亦無
船筏。又無橋梁。彼人自念。我今寧可多集
草木。牢堅縛筏。自以身力渡彼岸耶。即
尋縛筏。自以身力安隱得渡。婆悉[口*宅]。此亦
如是。若比丘捨非沙門不清淨行。行於沙
門清淨梵行。欲生梵天者。則有是處。云何。
婆悉[口*宅]。梵天有恚心耶。無恚心耶。答曰。
無恚心也。又問。三明婆羅門有恚心．無恚
心耶。答曰。有恚心。婆悉[口*宅]。梵天無恚心。三
明婆羅門有恚心。有恚心．無恚心不共同。
--------------------------------------------------------------------------------106.2
不俱解脫。不相趣向。是故梵天．婆羅門不
共同也。云何。婆悉[口*宅]。梵天有瞋心．無瞋心
耶。答曰。無瞋心。又問。三明婆羅門有瞋心．
無瞋心耶。答曰。有瞋心。佛言。梵天無瞋心。
三明婆羅門有瞋心。有瞋心．無瞋心不同
趣。不同解脫。是故梵天．婆羅門不共同也。
云何。婆悉[口*宅]。梵天有恨心．無恨心耶。答曰。
無恨心。又問。三明婆羅門有恨心．無恨心
耶。答曰。有恨心。佛言。梵天無恨心。三明婆
羅門有恨心。有恨心．無恨心不同趣。不
同解脫。是故梵天．婆羅門不共同也。云何。婆
悉[口*宅]。梵天有家屬產業不。答曰。無。又問。三
明婆羅門有家屬產業不。答曰。有。佛言。梵
天無家屬產業。三明婆羅門有家屬產業。有
家屬產業．無家屬產業不同趣。不同解脫。
是故梵天．婆羅門不共同也。云何。婆悉[口*宅]。梵
天得自在．不得自在耶。答曰。得自在。又
問。三明婆羅門得自在．不得自在耶。答曰。
不得自在。佛言。梵天得自在。三明婆羅門
不得自在。不得自在．得自在不同趣。不
同解脫。是故梵天．婆羅門不共同也。佛言。
彼三明婆羅門。設有人來問難深義。不能
具答。實如是不。答曰。如是。時。婆悉[口*宅]．頗羅
墮二人俱白佛言。且置餘論。我聞沙門瞿曇
明識梵道。能為人說。又與梵天相見往來
言語。唯願沙門瞿曇以慈愍故。說梵天道。
開示演布。佛告婆悉[口*宅]。我今問汝。隨意報
我。云何。婆悉[口*宅]。彼心念國。去此遠近。答
近。若使有人生長彼國。有餘人問彼國道
--------------------------------------------------------------------------------106.3
徑。云何。婆悉[口*宅]。彼人生長彼國答彼道徑。
寧有疑不。答曰。無疑。所以者何。彼國生長
故。佛言。正使彼人生長彼國。或可有疑。若
有人來問我梵道。無疑也。所以者何。我常
數數說彼梵道故。時。婆悉[口*宅]．頗羅墮俱白佛
言。且置此論。我聞沙門瞿曇明識梵道。能
為人說。又與梵天相見往來言語。唯願沙
門瞿曇以慈愍故。說於梵道。開示演布。佛
言。諦聽。善思。當為汝說。答言。唯然。願樂欲
聞。佛言。若如來．至真．等正覺出現於世。十號
具足。乃至四禪。於現法中而自娛樂。所以
者何。斯由精勤。專念不忘。樂獨閑靜。不放
逸故。彼以慈心遍滿一方。餘方亦爾。廣
布無際。無二．無量。無恨．無害。遊戲此心而自
娛樂。悲．喜．捨心遍滿一方。餘方亦爾。廣布
無際。無二．無量。無有結恨。無惱害意。遊戲
此心以自娛樂。云何。婆悉[口*宅]。梵天有恚心．
無恚心耶。答曰。無恚心也。又問。行慈比丘
有恚心．無恚心耶。答曰。無恚心。佛言。梵
天無恚心。行慈比丘無恚心。無恚心．無恚心
同趣。同解脫。是故梵天．比丘俱共同也。云何。
婆悉[口*宅]。梵天有瞋心耶。無瞋心耶。答曰。無
也。又問。行慈比丘有瞋心．無瞋心耶。答曰。
無。佛言。梵天無瞋心。行慈比丘無瞋心。無
瞋心．無瞋心同趣。同解脫。是故梵天．比丘俱
共同也。云何。婆悉[口*宅]。梵天有恨心．無恨心
耶。答曰。無。又問。行慈比丘有恨心．無恨心
耶。答曰。無。佛言。梵天無恨心。行慈比丘無
恨心。無恨心．無恨心同趣。同解脫。是故比丘．
--------------------------------------------------------------------------------107.1
梵天俱共同也。云何。婆悉[口*宅]。梵天有家屬產
業不。答曰。無也。又問。行慈比丘有家屬產
業不耶。答曰。無也。佛言。梵天無家屬產
業。行慈比丘亦無家屬產業。無家屬產業．
無家屬產業同趣。同解脫。是故梵天．比丘俱
共同也。云何。婆悉[口*宅]。梵天得自在不耶。答
曰。得自在。又問。行慈比丘得自在耶。答
曰。得自在。佛言。梵天得自在。行慈比丘得
自在。得自在．得自在同趣。同解脫。是故梵
天．比丘俱共同也。佛告婆悉[口*宅]。當知行慈比
丘身壞命終。如發箭之頃。生梵天上。佛說
是法時。婆悉[口*宅]．頗羅墮即於座上遠塵離
垢。諸法法眼生。爾時。婆悉[口*宅]．頗羅墮聞
佛所說。歡喜奉行
佛說長阿含經卷第十六
</PRE><!-- end of user-specified pre-formatted text --><BR><BR>
<HR>

<P align=center>三明經</P></BODY></HTML>
