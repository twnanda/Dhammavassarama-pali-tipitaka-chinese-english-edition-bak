<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)佛說大三摩惹經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="Work3.jpg">
<P align=center>佛說大三摩惹經<BR></P>
<HR noShade>
<!-- User-specified pre-formatted text --><PRE>佛說大三摩惹經

　　　　西天譯經三藏朝散大夫試鴻臚卿
　　　　傳教大師臣法天奉　詔譯
如是我聞。一時佛在迦毘羅林。與大苾芻
眾。皆阿羅漢。諸漏已盡。所作已辦。逮得己
利。盡諸有結。心得自在。如是五千五百人
俱
爾時十方。復有釋梵大威德諸天。與諸眷屬
恭敬圍繞。身色端嚴。光明照耀。來迦毗羅
林。詣世尊前。頭面禮足。住立一面。時四大
梵王各以伽陀而頌佛德。第一梵王。而說頌
曰
　此大三摩惹　　宣揚妙法音
　我佛無能勝　　天人普來集
第二梵王。而說頌曰
　歷大僧祇劫　　修行深信心
　守護眼等根　　不住諸塵境
第三梵王。而說頌曰
　戒定慧真實　　清淨無垢染
--------------------------------------------------------------------------------258.2
　如帝釋金剛　　堅固不可壞
第四梵王。而說頌曰
　若人歸依佛　　永不墮惡道
　彼人命終時　　速得生天上
爾時世尊。以淨天眼。普觀大會。人天之眾無
量無數。告苾芻眾言。過去如來應正等覺。
集會人天。而為說法。亦復如是。我於今日。
普集人天。欲為說法。汝等受持。若人勇
猛。決定無畏。猶如師子。深信堅固而無所
著。大地山間乃至梵世。皆得涅槃。說是法
時。復有一千七百有學天人及無數諸天。光
明照耀。來詣佛所。佛告苾芻。汝等諦聽。我
觀彼等諸來天眾。應以聲聞所樂之法。而可
度之
爾時復有七千大藥叉。具大神通威德。光明
照耀。與諸眷屬。恭敬圍繞。來迦毗羅林
復有六千大藥叉。住金山上。具大神通威
德。光明照耀。與諸眷屬。恭敬圍繞。來迦毘
羅林
復有三千大藥叉。住娑多山。具大神通威德。
光明照耀。與諸眷屬。恭敬圍繞。來迦毘羅
林
復有供毘羅等百千藥叉。住王舍城尾布羅
山。具大神通威德。光明照耀。與諸眷屬。恭
敬圍繞。來迦毘羅林
復有濕[口*縛]彌怛囉．半左始．尾濕[口*縛]彌[口*縛]等藥
叉大將。具大神通威德。光明照耀。與諸眷屬。
來迦毘羅林
復有東方護世天王乾闥婆主。名地里多囉
--------------------------------------------------------------------------------258.3
瑟[女*宅]囉。具大神通無量威德。身色妙好。光
明熾盛。與其眷屬。恭敬圍繞。來迦毘羅
林。集會聽法。南方護世天王。鳩槃拏主。名
尾嚕茶迦。具大神通無量威德。身色妙好。
光明熾盛。與其眷屬。恭敬圍繞。來迦毘羅
林。集會聽法。西方護世天王。是大龍主。名
尾嚕博叉。具大神通無量威德。身色妙好。
光明熾盛。與其眷屬。恭敬圍繞。來迦毘羅
林。集會聽法。北方護世天王。大藥叉主。名
俱吠囉。具大神通無量威德。身色妙好。光
明熾盛。與其眷屬。恭敬圍繞。來迦毘羅林。
集會聽法。復有四大天王。侍從鬼神。所謂
摩野．迦致．尾枳致．跋里虞．跋里俱致等。皆
有神通勢力。我慢無明。形貌麤惡。種種變
化。與其眷屬。恭敬圍繞。來迦毘羅林。集會
聽法
復有藥叉神將。所謂印捺囉．謨[口*縛]嚕拏．缽囉
惹缽帝．婆囉捺[口*縛]惹．伊舍曩．贊難曩．迦麼．
悉里瑟吒．俱[仁-二+爾]建吒．[仁-二+爾]建吒．滿尼摩尼摩尼
左囉．缽囉拏那．烏波半左迦．娑多儗里．海摩
[口*縛]多布囉拏佉禰囉俱尾吒虞波羅藥叉．阿
吒[口*縛]俱曩囉囉惹[口*爾]．曩里沙婆唧怛囉細曩．
巘[馬*太]里[口*縛]．禰里伽設帝摩多隸．半左羅巘
拏酥謨摩曩彌里具。并其眷屬。怛里頗梨．
怛里建吒計。乃至世間行者。俱有神通威德。
光明照耀。恭敬圍繞。來迦毘羅林。集會聽法
復有諸大毒龍。所謂怛叉迦．劍末羅濕[口*縛]多
嚕．缽囉缽多．缽囉惹虞．莎虞曩娑賀掃那娑
俱．地里多囉瑟吒囉．俱祖囉．愛囉[口*縛]尼龍等。
--------------------------------------------------------------------------------259.1
瞋恚暴惡。有大神通威德。光明熾盛。與諸眷
屬。恭敬圍繞。來迦毘羅林。集會聽法
復有金翅鳥。名曰無畏。與其飛禽清淨眼等
并諸眷屬。亦具神通威德。光明照耀。恭敬
圍繞。來迦毘羅林。集會聽法
復有無能勝金剛手。海內住者。一切怖畏藥
叉。并其眷屬。皆具神通威德。光明照耀。恭
敬圍繞。來迦毘羅林。集會聽法
復有阿修羅眾。所謂尾麼唧怛囉。穌唧怛
囉。缽囉賀。那母唧隸。及一百末隸阿修羅
子。并諸眷屬。具大神通無量威德。光明照
耀。恭敬圍繞。來迦毘羅林。集會聽法
復有四大王天。忉利天。夜摩天。兜率陀天。
化樂天。他化自在天。及諸天眾。皆具神通威
德。光明照耀。恭敬圍繞。來迦毘羅林。集
會聽法
復有名夭。所謂[口*縛]嚕拏天。[口*縛]嚕尼天。穌摩
天。畢里瑟吒天。阿[言*我]摩天。蜜怛囉[口*縛]嚕尼
天。地天。水天。火天。風天。如是十天。具大
威德。神通變現。并其眷屬。光明照耀。恭敬
圍繞。來迦毘羅林。集會聽法
復有那羅延天。娑賀梨左天。日天。月天。星
宿天。帝釋天。莫伽天。一切最尊賢聖天。并
二眷屬天等。如是十天。具大神通無量威
德。光明照耀。恭敬圍繞。來迦毘羅林。集
會聽法
復有諸天女等。所謂娑呬迦天女。如火焰天
女。阿里瑟吒天女。穌摩天女。烏多摩天女。
補瑟波[口*縛]悉[仁-二+爾]天女。左囉迦天女。穌跋捺囉
--------------------------------------------------------------------------------259.2
天女。羯叉阿左喻多天女。缽囉捺喻麼曩天
女。莎[仁-二+爾]迦等。無數天女。并諸眷屬。具大神
通無量威德。身相端嚴。光明照耀。恭敬圍
繞。來迦毘羅林。集會聽法
復有大藥叉女。所謂舍摩藥叉女。摩賀舍摩
藥叉女。摩耨沙藥叉女。摩耨數怛摩藥叉
女。訖里拏藥叉女。缽囉謨沙藥叉女。摩曩缽
囉努沙迦藥叉女。末囉賀藥叉女。摩賀末囉
藥叉女。苾芻牟尼迦藥叉女。如是十大藥叉
女。亦具神通威德。光明照耀。與諸眷屬。
恭敬圍繞。來迦毘羅林。集會聽法
復有十大藥叉女。所謂輸訖羅藥叉女。竭拏
末羅藥叉女。迦嚕拏藥叉女。[仁-二+爾]羅迦[口*縛]悉[仁-二+爾]
藥叉女。阿[口*縛]那多計舍藥叉女。缽囉目契閉
多迦[口*縛]悉泥藥叉女。娑那摩多藥叉女。賀
里帝藥叉女。嚕唧迦藥叉女。如是藥叉女等。
亦具神通威德。光明照耀。與諸眷屬。恭敬
圍繞。來迦毘羅林。集會聽法
復有賀里帝及童男童女眷屬。亦具威德神
通。光明照耀。與諸眷屬。恭敬圍繞。來迦毘
羅林。集會聽法
如是十方梵王帝釋天人八部。諸大苾芻。無
量無數。皆來集會
爾時會中。有大黑神。名祖蹲那。具大神通。勇
猛暴惡。惱害人天。障修善事。以手拍地。發大
惡聲。於虛空中。化大風雲電雹雷閃種種惡
相。眾皆驚怖。佛即觀察。說聲聞法。魔既聞
已。歸依息惡。與諸苾芻。同住聲聞乘。是時
眾會。見佛降魔。踊躍歡喜。信受奉行
--------------------------------------------------------------------------------259.3
佛說大三摩惹經
</PRE><!-- end of user-specified pre-formatted text --><BR><BR>
<HR>

<P align=center>佛說大三摩惹經<BR></P></BODY></HTML>
