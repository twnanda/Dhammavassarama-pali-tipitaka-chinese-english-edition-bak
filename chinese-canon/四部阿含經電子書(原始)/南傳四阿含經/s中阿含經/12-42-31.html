<!DOCTYPE HTML PUBLIC "-//W3C//DTD HTML 4.0 Transitional//EN"><HTML><HEAD><TITLE>(南)一四一 諦分別經</TITLE><META content="MSHTML 5.50.4134.100" name=GENERATOR><META http-equiv=Content-Type content="text/html; charset="><META http-equiv=keywords content=""><META http-equiv=description content=""><BGSOUND src="" loop=infinite></HEAD><BODY vLink=#c0c0c0 aLink=#0080ff link=#0000ff bgColor=#ffffff background=076.gif><PRE>                                    一四一 諦分別經       北傳漢譯 中阿含三一、分別聖諦經(大正藏一，四六七頁。)佛說四諦經(大       正藏一，八一四頁。)增一阿含一九，一(大正藏二，六四三頁。)       佛略說四聖諦後，讚歎舍利弗、目犍連二人，以獎勵親近此二人而離去。舍利弗為       諸比丘，詳細說明四聖諦。<HR>248             <strong>第一四一 諦分別經</strong>        如是我聞。        一時，世尊住波羅奈城仙人墮處鹿野苑。於其處世尊告諸比丘：「諸比丘!」彼    等比丘奉答世尊：「世尊!」世尊如是曰：「諸比丘!由如來、阿羅漢、正等覺者，於    波羅奈城仙人墮處鹿野苑，轉無上法輪。[即]沙門或婆羅門、或天、或魔、或梵天、    或世界中之任何者亦未曾轉之。即此四聖諦之開示、宣說、施設、建立、解明、分    別、顯發。        四者何耶?苦聖諦之開示、宣說、施設、建立、解明、分別……顯發。苦滅聖    諦之開示……顯發。苦滅道聖諦之開示……顯發。諸比丘!由如來、阿羅漢、正等    覺者，於波羅奈城仙人墮處鹿野苑，轉無上法輪。沙門……或世界中之任何者，亦    未曾轉。即此如是四聖諦之……顯發。        諸比丘!近習於舍利弗、目犍連。諸比丘!親近舍利弗、目犍連。[彼二人是]    賢者比丘，為諸梵行者之誘助者。諸比丘!有如，舍利弗乃如是；有如所生[兒]        第一四一 諦分別經                                   二五九    -----------------------------------------------------------------------        中部經典四                                          二六0    之養者，目犍連乃如是。諸比丘!舍利弗乃導於須陀洹：目犍連乃[導]於最上義。    諸比丘!舍利弗得詳細開示、宣說、施設、建立、解明、分別、顯發四聖諦。」世尊    如是說，如是說已，善逝從座起而入精舍。249     於此，尊者舍利弗於世尊去後不久言諸比丘：「友之諸比丘!」彼等諸比丘答舍    利弗曰：「友!」舍利弗乃如是曰：「友等!由如來、阿羅漢、正等覺者，於波羅奈城    仙人墮處鹿野苑，轉無上法輪……苦滅道聖諦之開示、宣說、施設、建立、解明、    分別、顯發。        友等!然者，如何為苦之聖諦?是生苦、老苦、死苦、憂、悲、苦、惱、愁苦、    所求不得，此皆是苦。略言之乃五取蘊之苦。        友等!然者，如何為生?彼彼之有情於彼彼之有情類中生、出生、出現、生起、    興起、諸蘊之現前、諸處(感官)之獲得，友等!此等言生。        友等!然者，如何為老?彼彼之有情於彼彼之有情中老、老衰、齒落、髮白、    皮皺、青之衰損、諸根之毀熟，友等!此言老。        友等!然者，如何為死?彼彼之有情於彼彼之有情中死去、死亡、破滅、滅沒、    死滅、死、命終、諸蘊之破壞、身體之投棄，友等!此言死。        友等!然者，如何為憂?友等!或具不幸者、或得苦法者之憂、憂感、憂心、    內憂、內偏憂，友等!此言憂。250     友等!然者，如何為悲?友等!或具不幸者、或得苦法者之悲、偏悲、哭悲、    偏哭悲、哭悲之性、偏哭悲之性，友等!此言悲。        友等!然者，如何為苦?友等!彼身之苦、身之不快、身觸所生之苦、不快之    所受，友等!此言苦。        友等!然者，如何為惱?友等!心之不快、意觸所生之苦、不快之所受，友等!    此言惱。        友等!然者，如何為愁?友等!或具不幸者、或得苦法者之悲愁、悲愁之性、    愁之性，友等!此言愁。        友等!然者，如何為所求不得，此亦苦耶?友等!於諸生法之有情，如是之希    求生：『彼實非我等之生法，又彼實於我等不生來。』然雖如是亦不可得達。此即：    『所求不得，此亦苦也。』友等!諸老法於有情……乃至……友等!諸病法於有情        第一四一 諦分別經                                   二六一    -----------------------------------------------------------------------        中部經典四                                          二六二    ……乃至……友等!諸死法於有情……乃至……友等!諸憂、悲、苦、惱、愁法於    有情，如是之希望生：『此實非我等之憂、悲、苦、惱、愁法。又實彼憂、悲、苦、    惱、愁之不來於我。』然，雖如是希求不可得達也。如是乃『所求不得亦苦。』        友等!然者，如何略而言五取蘊是苦?所謂色取蘊、受取蘊、想取蘊、行取蘊、    識取蘊，友等!此言略而言五取蘊是苦。        友等!如是言苦之聖諦。251     友等!然者，如何為苦集之聖諦?凡彼愛之生起而與喜、貪俱行，於彼之處為    所勝喜，即所謂彼欲愛、有愛、無有愛。友等!此言苦集之聖諦。        友等!然者，如何為苦滅之聖諦?凡彼愛無餘離欲而滅，捨、捨離、解脫、不    執藏。友等!此言苦滅之聖諦。        友等!然者，如何為苦滅道之聖諦?此即八支聖道，即此正見、正思惟、正語、    正業、正命、正精進、正念、正定也。        友等!然者，如何為正見?友等!於彼苦之智、於苦集之智、於苦滅之智，於    苦滅道之智。友等!此言正見。        友等!然者，如何為正思惟?出離之思惟(出離覺)、無恚之思惟(無恚覺)、    不恙之思惟(不害覺)，友等!此言正思惟。        友等!然者，如何為正語?離虛誑語、離離間語、離粗惡語、離雜穢語。友等!    此言正語。        友等!然而，如何為正業?離殺生、離偷盜、於諸欲之[境]離邪行。友等!    此言正業。        友等!然者，如何為正命?友等!茲有聖弟子，捨邪命依正命而生活。友等!    此言正命。        友等!然者，如何為正精進?友等!茲有比丘，未起之諸惡、為令不善法之不    起而意志生，而行精進、精勤、熱心、策勵心、已起之諸惡、為令捨不善法而意志252 生……熱心。為起未起之諸善而意志生……熱心。為令持續已起之諸善法、不錯亂、    增長、廣大、增修而意志生……熱心。友等!此言正精進。        友等!然者，如何為正念?友等!茲有比丘，於身隨觀身而住，熱心而有正知、    有念、於世間調伏貪、憂。於諸受……乃至……於心……乃至……於諸法，隨觀法        第一四一 諦分別經                                   二六三    -----------------------------------------------------------------------        中部經典四                                          二六四    而住，熱心……以調伏貪、憂。友等!此言正念。        友等!然者，如何為正定?友等!茲有比丘，離諸欲、離諸惡不善法，有尋、    有伺，由離生喜、樂，具足初禪而住。尋、伺止息故，內心安靜，心一趣性而無尋、    無伺、由定生喜、樂，具足第二禪……乃至……第三禪……乃至……第四禪而住。    友等!此言正定。        友等!如是言苦滅道之聖諦。        「友等!由如來、阿羅漢、正等覺者，於波羅奈城仙人墮處鹿野苑，轉無上法輪。    沙門或婆羅門、或天、或魔、或梵天、或世界中之任何者亦未曾轉。此，即此等因    聖諦之開示、宣說、施設、建立、解明、分別、顯發也。」        尊者舍利弗如是說已，歡喜之彼等諸比丘，隨喜尊者舍利弗之所說。</PRE><HR></BODY></HTML>