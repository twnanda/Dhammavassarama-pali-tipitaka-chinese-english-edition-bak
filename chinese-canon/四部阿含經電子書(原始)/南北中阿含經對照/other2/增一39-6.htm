<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)增阿含三九--六經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>增阿含三九--六經</P>
<HR noShade>
<!-- User-specified pre-formatted text --><PRE>（六）聞如是。一時。佛在摩竭國神祇琱
側。與大比丘眾五百人俱。爾時。世尊告諸
比丘。猶如摩竭牧牛人愚惑。少智慧。意欲
從琱籉鼎丑C渡牛至彼岸。亦復不觀彼
此之岸深淺之處。便驅牛入水。先渡瘦者。
又犢尚小。在水中央。極為羸劣。不能得
至彼岸。復次。渡中流之牛不肥不瘦。亦
不得渡。於中受其苦惱。次復。渡極有力
者。亦在水中。受其困厄。今我眾中比丘亦
復如是。心意闇鈍。無有慧明。不別生死
位。不別魔之橋船。意欲渡生死之流。不
習於禁戒之法。便為波旬得其便也。從
邪道求於涅槃。望得滅度。終不果獲。自
造罪業。復墮他人著罪中。猶摩竭牧牛
人黠慧多智。意欲渡牛至彼此之岸。先
觀察深淺之處。前渡極盛力牛到彼岸。次
--------------------------------------------------------------------------------761.3
渡中流之牛。不肥不瘦。亦得渡至彼岸。
次渡極羸者。亦渡無他。小犢尋從其後
而濟渡無為。比丘。如來亦復如是。善察今
世．後世。觀生死之海。魔之徑路。自以八正
道度生死之難。復以此道度不度者。猶
如道牛之正。一正。餘者悉從。我弟子亦復
如是。盡有漏。成無漏心解脫．智慧解脫。於
現法中以身作證而自遊化。度魔境界至
無為處。亦如彼有力之牛渡彼琱翿o至
彼岸。我聲聞亦復如是。斷五下結。成阿那
含。於彼般涅槃不還來此間。度魔境界
至無為處。如彼中流之牛。不肥不瘦。得
渡琱籉茧L疑難。我弟子亦復如是。斷
三結使。婬．怒．癡薄。成斯陀含。來至此世。
盡於苦際。斷魔境界至無為之處。如彼
瘦牛將諸小犢得渡彼琱禲C我弟子亦復
如是。斷結使。成須陀洹。必至得度。度魔
境界。度生死之難。如彼小犢從母得渡。
我弟子亦復如是。持信奉法。斷魔諸縛。至
無為處。爾時。世尊便說斯偈
　魔王所應獲　　不究生死邊
　如來今究竟　　世間現慧明
　諸佛所覺了　　梵志不明曉
　猶涉生死岸　　兼度未度者
　今此五種人　　及餘不可計
　欲度生死難　　盡佛威神力
是故。比丘。當專其心。無放逸行。亦求方便。
成賢聖八品之道。依賢聖道已。便能自度
生死之海。所以然者。猶如彼愚牧牛之人。
--------------------------------------------------------------------------------762.1
外道梵志是也。自溺生死之流。復墮他人
著罪中。彼琱籅怴C即是生死之海也。彼黠
慧牧牛者。如來是也。度生死之難。由聖
八品道。是故。比丘。當求方便。成八聖道。如
是。諸比丘。當作是學。爾時。諸比丘聞佛所
說。歡喜奉行
</PRE><!-- end of user-specified pre-formatted text --><BR><BR>
<HR>

<P align=center>增阿含三九--六經</P></BODY></HTML>
