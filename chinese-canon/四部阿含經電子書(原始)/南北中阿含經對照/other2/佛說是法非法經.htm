<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)佛說是法非法經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>佛說是法非法經</P>
<HR noShade>
<!-- User-specified pre-formatted text --><PRE>佛說是法非法經(出中阿含)

　　　　後漢安息國三藏安世高譯
聞如是。一時佛在舍衛國祇樹給孤獨園。是
時佛告諸比丘。比丘應曰唯然。比丘從佛聽
佛說。有賢者法。比丘聽說。亦有非賢者法。
當聽熟聽熟知熟念說。比丘唯然從佛受教。
佛便說是
何等比丘非賢者法。若比丘大姓。喜道欲學
--------------------------------------------------------------------------------838.1
道。若有餘同學比丘非大姓。比丘大姓故。
為自憍身欺餘。是非賢者法
何等為賢者法。賢者學計是我不必從大姓。
能斷貪婬能斷瞋恚能斷愚癡。或時有比丘
非大姓家。但有方便受法。如法說如要行隨
法行。為從是名聞故。如法行隨法諦不自
譽。亦不欺餘。是賢者法。或時一者比丘。色像
多端正。餘比丘不如。便從端正故自譽欺
餘。是非賢者法。賢者復不爾。賢者自計色
端正我不必從。是能斷貪婬能斷瞋恚能斷
愚癡。或時有比丘不端正。但隨法多少受
行。便從是得譽得名聞。受法諦隨法行。不
自譽亦不欺餘。是賢者法
或時一者比丘。善語言善說。餘比丘不如。
便從善語言善說自譽欺餘。是非賢者法。賢
者復不爾。賢者學計是我不必從善美語。亦
不從知善美說。能斷欲貪能斷瞋恚能斷愚
癡
或時比丘。言語不善美。亦不善說故。但如
法受教。多少隨行。便從是得恭敬。從是得
名聞。是法從受法行諦。不自譽亦不欺餘。
是賢者法
或時是聞一者比丘。年大多知識。相知富
饒。餘比丘不如。便從年大從多知識。從是
自譽自憍欺餘。是非賢者法
賢者復不爾。賢者但念學計是我不必從年
大故。亦不從多知識故。亦不從多得福故。
能斷貪欲能斷瞋恚能斷愚癡
或時比丘年亦不大。亦不多知識。福亦不
--------------------------------------------------------------------------------838.2
饒。但受法欲隨法。欲隨法行。多少便從是
得名聞。是從法隨法諦。不自譽不自憍亦不
欺餘。是賢者法
或時是聞一者比丘。知聞經能說經。知律知
入通經。餘比丘不如。便從入故。從通經故。
自譽自憍欺餘。是非賢者法
賢者復不爾。賢故但計學。是我不必從入
故。亦不從通經故。能斷貪欲能斷瞋恚能斷
愚癡
或時有比丘。無有入。亦不通經。但受法隨法。
正求隨法行。便從是得恭敬得名聞。是從
持法隨法行諦。不自譽不自憍亦不欺餘。是
賢者法
或時一者比丘。自求不從相知求。不過七
家。一處坐一時食。從後不取。餘比丘不如。
便從一食後不取。自譽自憍欺餘。是非賢者
法。賢者復不爾。賢者但學。我不必從一食
後不取不從。是故能斷貪欲能斷瞋恚能斷
愚癡。或時比丘不一食不從後取。但受法
隨法正受隨法。從是得恭敬。從是得名聞。
是法隨法諦。不自譽不自憍亦不欺餘。是賢
者法
或時一者比丘。土中塚間止但三領名故。餘
比丘不如。便從名故。自譽自憍欺餘。是非
賢者法
賢者復不爾。賢者但計學。我不必從三領名
故。能斷貪欲能斷瞋恚能斷愚癡。或時比
丘。無有三領名。但受法隨法。正受隨法。便
從是得恭敬得名聞。是法隨法諦。不自譽不
--------------------------------------------------------------------------------838.3
自憍亦不欺餘。是賢者法
或時一者比丘露中止。或時樹下。或時空澤
塚間。在所臥具。餘比丘不如。便從是故。自
譽自憍欺餘。是非賢者法
賢者復不爾。賢者但計學。我不必從是露中
樹下空澤間故。能斷貪欲能斷瞋恚能斷愚
癡
或時比丘。無有是上說。但受法隨法。正受
隨法。便從是得恭敬得名聞。是法隨法諦。
不自譽不自憍不欺餘。是賢者法
或時比丘。已得第一禪。餘比丘不如便從第
一禪故。自譽自憍欺餘。是非賢者法
賢者復不爾。賢者但學第一禪者。佛說自知
是受是法諦。不自譽不自憍不欺餘。是賢者
法
或時比丘。有二禪德。或有三禪德。或有
四禪德。如第一禪說。是賢者法
或時比丘。解空行意。或時解識行意。或時
解非常行意。或時解無有思想意行有思想
行意。餘比丘不如。便從是得思想無有思想
行。便自譽自憍亦欺餘。是非賢者法。賢者
復不爾。賢者但計學。無有思想亦無有思想
行。佛說從計我有是是受法隨法諦。不自譽
不自憍不欺餘。是賢者法
佛說比丘我已說賢者法。亦說非賢者法。
比丘當自思惟。賢者法亦當思惟。非賢者法
已思惟。當行賢者法。捨非賢者法。受賢者
法隨法。比丘應當學是佛說。是比丘受著心
行
--------------------------------------------------------------------------------839.1
佛說是法非法經
</PRE><!-- end of user-specified pre-formatted text --><BR><BR>
<HR>

<P align=center>佛說是法非法經</P></BODY></HTML>
