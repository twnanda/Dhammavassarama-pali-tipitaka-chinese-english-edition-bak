<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)雜含八--二一五經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>雜含八--二一五經</P>
<HR noShade>
<!-- User-specified pre-formatted text --><PRE>（二一五）如是我聞。一時。佛住舍衛國祇樹給
孤獨園。爾時。尊者富留那比丘往詣佛所。
稽首佛足。退住一面。白佛言。世尊說現
法．說滅熾然．說不待時．說正向．說即此
見．說緣自覺。世尊。云何為現法。乃至緣自
覺。佛告富留那。善哉。富留那。能作此問。富
留那。諦聽。善思。當為汝說。富留那比丘。
眼見色已覺知色．覺知色貪。我此內有眼
識色貪。我此內有眼識色貪如實知。富留
那。若眼見色已覺知色．覺知色貪。我此
內有眼識色貪如實知者。是名現見法
云何滅熾然。云何不待時。云何正向。云何即
此見。云何緣自覺。富留那比丘。眼見色已。
覺知色。不起色貪覺。我有內眼識色貪。不
起色貪覺如實知。若富留那比丘。眼見色
已。覺知已。不起色貪覺。如實知色。不起
色貪覺如實知。是名滅熾然．不待時．正向．
即此見．緣自覺。耳．鼻．舌．身．意亦復如是。佛
說此經已。富留那比丘聞佛所說。歡喜奉
行
</PRE><!-- end of user-specified pre-formatted text --><BR><BR>
<HR>

<P align=center>雜含八--二一五經</P></BODY></HTML>
