<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)雜含三八--一0七九經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>雜含三八--一0七九經</P>
<HR noShade>
<!-- User-specified pre-formatted text --><PRE>（一○七九）如是我聞。一時。佛在王舍城迦蘭陀
竹園。時。有異比丘於後夜時至搨補河
邊。脫衣置岸邊。入水洗浴。浴已。還上岸。著
一衣。待身乾。時。有一天子放身光明。普照
搨補河側。問比丘言。比丘。比丘。此是丘塚。
夜則起煙。晝則火然。彼婆羅門見已而作
是言。壞此丘塚。發掘者智。持以刀劍。又
見大龜。婆羅門見已。作是言。除此大龜。發
--------------------------------------------------------------------------------282.2
掘者智。持以刀劍。見有氍氀。婆羅門見已。
作此言。卻此氍氀。發掘者智。持以刀劍。見
有肉段。彼婆羅門見已。作是言。除此肉段。
發掘者智。持以刀劍。見有屠殺。婆羅門見
已。作是言。壞是屠殺處。發掘者智。持以刀
劍。見有楞耆。彼婆羅門見已。作是言。卻此
楞耆。發掘者智。持以刀劍。見有二道。彼婆
羅門見已。作是言。除此二道。發掘者智。持
以刀劍。見有門扇。婆羅門見已。作是言。卻
此門扇。發掘者智。持以刀劍。見有大龍。婆
羅門見已。作是言。止。勿卻大龍。應當恭敬。
比丘。汝來受此論。往問世尊。如佛所說。汝
隨受持。所以者何。除如來。我不見世間諸
天．魔．梵．沙門．婆羅門於此論心悅樂者。若諸
弟子從我所聞。然後能說。爾時。比丘從彼天
所聞此論已。往詣世尊。稽首禮足。退坐
一面。以彼天子所問諸論廣問世尊。云何
為丘塚。云何為夜則起煙。云何為晝則火
然。云何是婆羅門。云何發掘。云何智者。云何
刀劍。云何為大龜。云何氍氀。云何為肉段。
云何為屠殺處。云何為楞耆。云何為二道。
云何為門扇。云何為大龍。佛告比丘。丘塚
者。謂眾生身。麤四大色父母遺體。摶食．衣
服．覆蓋．澡浴．摩飾．長養。皆是變壞磨滅之法。
夜起煙者。謂有人於夜時起。隨覺隨觀。
晝行其教。身業．口業。婆羅門者。謂如來．應．
等正覺。發掘者。謂精勤方便。智士者。謂多
聞聖弟子。刀劍者。謂智慧刀劍。大龜者。謂
五蓋。氍氀者。謂忿恨。肉段者。謂慳[怡-台+疾]。屠
--------------------------------------------------------------------------------282.3
殺者。謂五欲功德。楞耆者。謂無明。二道。謂
疑惑。門扇者。謂我慢。大龍者。謂漏盡羅漢。
如是。比丘。若大師為聲聞所作。哀愍悲念。
以義安慰。於汝已作。汝等當作所作。當
於曝露．林中．空舍．山澤．巖窟。敷草樹葉。思
惟禪思。不起放逸。莫令後悔。是則為我隨
順之教。即說偈言
　說身為丘塚　　覺觀夜起煙
　晝業為火然　　婆羅門正覺
　精進勤發掘　　黠慧明智士
　以智慧利劍　　厭離勝進者
　五蓋為巨龜　　忿恨為氍氀
　慳[怡-台+疾]為肉段　　五欲屠殺處
　無明為楞耆　　疑惑於二道
　門扇現我慢　　漏盡羅漢龍
　究竟斷諸論　　故我如是說
佛說此經已。彼比丘聞佛所說。歡喜奉行
</PRE><!-- end of user-specified pre-formatted text --><BR><BR>
<HR>

<P align=center>雜含三八--一0七九經</P></BODY></HTML>
