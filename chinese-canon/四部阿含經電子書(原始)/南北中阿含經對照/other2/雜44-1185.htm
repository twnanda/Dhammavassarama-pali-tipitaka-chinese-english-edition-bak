<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)雜含四四--一一八五經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>雜含四四--一一八五經</P>
<HR noShade>
<!-- User-specified pre-formatted text --><PRE>（一一八五）如是我聞。一時。佛住拘薩羅人間遊
行。住孫陀利河側叢林中。時。有孫陀利河
側住止婆羅門來詣佛所。面相問訊慰勞已。
退坐一面。問佛言。瞿曇。至孫陀利河中洗
浴不。佛告婆羅門。何用於孫陀利河中洗
浴為。婆羅門白佛。瞿曇。孫陀利河是濟度
--------------------------------------------------------------------------------321.2
之數。是吉祥之數。是清淨之數。若有於中
洗浴者。悉能除人一切諸惡。爾時。世尊即說
偈言
　非孫陀利河　　亦非婆休多
　非伽耶薩羅　　如是諸河等
　作諸惡不善　　能令其清淨
　琲e婆休多　　孫陀利河等
　愚者常居中　　不能除眾惡
　其清淨之人　　何用洗浴為
　其清淨之人　　何用布薩為
　淨業以自淨　　是生於受持
　不殺亦不盜　　不婬不妄語
　信施除慳垢　　於斯而洗浴
　於一切眾生　　常起慈悲心
　井水以洗浴　　用伽耶等為
　內心自清淨　　不待洗於外
　下賤田舍兒　　身體多污垢
　以水洗塵穢　　不能淨其內
爾時。孫陀利河側婆羅門聞佛所說。歡喜隨
喜。從座起而去
</PRE><!-- end of user-specified pre-formatted text --><BR><BR>
<HR>

<P align=center>雜含四四--一一八五經</P></BODY></HTML>
