<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)雜含八--一九九經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>雜含八--一九九經</P>
<HR noShade>
<!-- User-specified pre-formatted text --><PRE>（一九九）如是我聞。一時。佛住王舍城迦蘭陀
竹園。爾時。世尊告羅[目*侯]羅。云何知．云何見。
於此識身及外一切相。無有我．我所．我慢使
--------------------------------------------------------------------------------51.1
繫著。羅[目*侯]羅白佛言。世尊是法根．法眼．法依。
善哉。世尊。當為諸比丘廣說此義。諸比丘
聞已。當受奉行。佛告羅[目*侯]羅。善哉。諦聽。當
為汝說。諸所有眼。若過去．若未來．若現在。
若內．若外。若麤．若細。若好．若醜。若遠．若近。
彼一切非我．非異我．不相在如實正觀。羅
[目*侯]羅。耳．鼻．舌．身意亦復如是。羅[目*侯]羅。如是
知．如是見我此識身及外一切相。我．我所．我
慢使繫著不生。羅[目*侯]羅。如是比丘越於
二。離諸相。寂滅解脫。羅[目*侯]羅。如是比丘斷
諸愛欲。轉去諸結。究竟苦邊。佛說此經已。
羅[目*侯]羅聞佛所說。歡喜奉行
如內入。如是外入。乃至意觸因緣生受。亦
如是廣說
（二○○）如是我聞。一時。佛住舍衛國祇樹給
孤獨園。爾時。尊者羅[目*侯]羅往詣佛所。稽首
佛足。退坐一面。白佛言。善哉。世尊。為我說
法。我聞法已。獨一靜處。專精思惟。不放
逸住。獨一靜處。專精思惟。不放逸住已。如
是思惟。所以族姓子剃除鬚髮。正信．非
家．出家學道。修持梵行。見法自知作證。我
生已盡。梵行已立。所作已作。自知不受後
有。爾時。世尊觀察羅[目*侯]羅心解脫慧未熟。
未堪任受增上法。問羅[目*侯]羅言。汝以授
人五受陰未。羅[目*侯]羅白佛。未也。世尊。佛告
羅[目*侯]羅。汝當為人演說五受陰。爾時。羅[目*侯]
羅受佛教已。於異時為人演說五受陰。
說已。還詣佛所。稽首佛足。退住一面。白佛
言。世尊。我已為人說五受陰。唯願世尊為
--------------------------------------------------------------------------------51.2
我說法。我聞法已。獨一靜處。專精思惟。不
放逸住。乃至自知不受後有。爾時。世尊復
觀察羅[目*侯]羅心解脫智未熟。不堪任受增
上法。問羅[目*侯]羅言。汝為人說六入處未。羅
[目*侯]羅白佛。未也。世尊。佛告羅[目*侯]羅。汝當為
人演說六入處。爾時。羅[目*侯]羅於異時為人
演說六入處。說六入處已。來詣佛所。稽
首禮足。退住一面。白佛言。世尊。我已為
人演說六入處。唯願世尊為我說法。我聞
法已。當獨一靜處。專精思惟。不放逸住。
乃至自知不受後有。爾時。世尊觀察羅[目*侯]
羅心解脫智未熟。不堪任受增上法。問羅
[目*侯]羅言。汝已為人說尼陀那法未。羅[目*侯]羅
白佛言。未也。世尊。佛告羅[目*侯]羅。汝當為人
演說尼陀那法。爾時。羅[目*侯]羅於異時為人
廣說尼陀那法已。來詣佛所。稽首禮足。退
住一面。白佛言。世尊。為我說法。我聞法
已。獨一靜處。專精思惟。不放逸住。乃至自
知不受後有。爾時。世尊復觀察羅[目*侯]羅心
解脫智未熟。廣說乃至告羅[目*侯]羅言。汝當
於上所說諸法。獨於一靜處。專精思惟。觀
察其義。爾時。羅[目*侯]羅受佛教敕。如上所聞
法．所說法思惟稱量。觀察其義。作是念。此
諸法一切皆順趣涅槃．流注涅槃．後住
涅槃。爾時。羅[目*侯]羅往詣佛所。稽首禮足。退
住一面。白佛言。世尊。我已於如上所聞
法．所說法獨一靜處。思惟稱量。觀察其義。
知此諸法皆順趣涅槃．流注涅槃．後住涅
槃。爾時。世尊觀察羅[目*侯]羅心解脫智熟。堪
--------------------------------------------------------------------------------51.3
任受增上法。告羅[目*侯]羅言。羅[目*侯]羅。一切無
常。何等法無常。謂眼無常。若色．眼識．眼觸。
如上無常廣說。爾時。羅[目*侯]羅聞佛所說。歡
喜隨喜。禮佛而退
爾時。羅[目*侯]羅受佛教已。獨一靜處。專精思
惟。不放逸住。所以族姓子剃除鬚髮。著袈
裟衣。正信．非家．出家學道。純修梵行。乃至見
法自知作證。我生已盡。梵行已立。所作已
作。自知不受後有。成阿羅漢。心善解脫
佛說此經已。羅[目*侯]羅聞佛所說。歡喜奉行
</PRE><!-- end of user-specified pre-formatted text --><BR><BR>
<HR>

<P align=center>雜含八--一九九經</P></BODY></HTML>
