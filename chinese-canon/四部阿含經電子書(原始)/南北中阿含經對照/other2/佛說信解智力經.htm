<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)佛說信解智力經</TITLE><!-- Converted by AscToHTM 4.1 - unregistered version : 0 -->
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="sheets.jpg">
<P align=center>佛說信解智力經</P>
<HR noShade>
<!-- User-specified pre-formatted text --><PRE>佛說信解智力經

　　　　西天譯經三藏朝奉大夫試光祿卿
　　　　明教大師臣法賢奉　詔譯
如是我聞。一時佛在舍衛國祇樹給孤獨園。
與大苾芻眾俱。爾時佛告諸苾芻言。苾芻汝
等當知。所有信解力法。此法能證真實之理。
即是如來無所畏法。唯佛能知。苾芻或有聲
聞。作如是言。我於此信解力法。如實了知。精
進不虛。離諸塵垢。又復而言。我能善說。我善
調伏。我當說法。今正是時。是為最勝。令他依
--------------------------------------------------------------------------------747.2
止。如是真實。應當修學。應當勤行。又復而
言。當如是知。如是之法。最尊最上。無有等
等。當如是見如是聞如是覺如是知。佛告苾
芻。汝等當知。所有聲聞。作是言者。是即虛
妄。非如是見。非如是聞。非如是覺。非如是
知。何以故。此法即是諸佛真理。唯佛能解。不
共聲聞之法
佛告苾芻。信解法者。所謂如來五力十力。何
等為五。一者信力。二者進力。三者念力。四者
定力。五者慧力。信解之法。具此五力。又復如
來應供正等正覺。具足如來十力。是能了知
佛無上處。又復於大眾中。作師子吼。善為眾
生轉妙法輪。云何名為如來十力。所謂於處
非處。如實了知。而處非處。若如實知。是為如
來第一智力。而此智力。若諸如來應供正等
正覺。具足智力。乃能了知佛無上處。於大眾
中。作師子吼。善為眾生轉妙法輪
又復如來智力。於過現未來諸法行業因緣
果報。皆如實知。如是如來。於過現未來諸法
行業因緣果報。如實知已。是為如來第二智
力。而此智力。若諸如來應供正等正覺。具足
智力。乃能了知佛無上處。於大眾中。作師子
吼。善為眾生轉妙法輪
復次如來。於禪定解脫三摩地三摩缽底乃
至煩惱業苦。皆悉清淨。如實了知。如是如來。
於禪定解脫三摩地三摩缽底乃至煩惱業
苦。皆悉清淨。如實知已。是為如來第三智力。
而此智力。若諸如來應供正等正覺。具足智
力。乃能了知佛無上處。於大眾中。作師子吼。
--------------------------------------------------------------------------------747.3
善為眾生轉妙法輪
復次如來。於諸眾生。種種根行。皆如實知。如
是如來。於諸眾生種種根行。如實知已。是為
如來第四智力。而此智力。若諸如來應供正
等正覺。具足智力。乃能了知佛無上處。於大
眾中。作師子吼。善為眾生轉妙法輪
復次如來。於諸眾生種種信解。皆如實知。如
是如來。於諸眾生種種信解。如實知已。是為
如來第五智力。而此智力。若諸如來應供正
等正覺。具足智力。乃能了知佛無上處。於大
眾中。作師子吼。善為眾生轉妙法輪
復次如來。於種種界趣。皆如實知。如是如來。
於種種界趣。如實知已。是為如來第六智力。
而此智力。若諸如來應供正等正覺。具足智
力。乃能了知佛無上處。於大眾中。作師子吼。
善為眾生轉妙法輪
復次如來。於諸眾生所樂欲性。皆如實知。如
是如來。於諸眾生所樂欲性。如實知已。是為
如來第七智力。而此智力。若諸如來應供正
等正覺。具足智力。乃能了知佛無上處。於大
眾中。作師子吼。善為眾生轉妙法輪
復次如來。思念過去無邊行法。所謂一生十
生百生千生及百千生。乃至無量無邊增劫
減劫。如是生數劫數。所有眾生名字族姓。飲
食苦樂。壽量長短。或復久住。死此生彼。死彼
生此。如是體相業用。無量無邊。過去等事。悉
能思念。如是如來。於彼過去無邊行法。所謂
一生十生百生千生及百千生。乃至無量無
邊增劫減劫。如是生數劫數。所有眾生名字
--------------------------------------------------------------------------------748.1
族姓。飲食苦樂。壽量長短。或復久住。死此生
彼。死彼生此。如是體相業用。無量無邊。過去
等事。如實知已。是為如來第八智力。而此智
力。若諸如來應供正等正覺。具足智力。乃能
了知佛無上處。於大眾中。作師子吼。善為眾
生轉妙法輪
復次如來。以清淨天眼過於肉眼。觀見世間
一切眾生生滅好醜貴賤上下善趣惡趣所作
之業。乃至眾生具身口意諸不善業。毀謗賢
聖。而復邪見。作不善業。行不善法。皆是邪因
所起。由此邪因緣故。命終之後。墮於惡趣。受
地獄苦。又復眾生。以身口意行十善業。不謗
賢聖。起於正見。作諸善業。行諸善法。皆是正
因所起。由此正見因緣故。命終之後。生於天
界。而為天人。如是等法。皆如實知。如是如
來。以清淨天眼過於肉眼。觀見世間一切眾
生生滅好醜貴賤上下善趣惡趣及所作業。
乃至眾生具身口意諸不善業。謗諸賢聖起
於邪見造不善業行不善法。由此邪見
因緣故。命終之後。墮於惡趣。受地獄苦。又復
眾生。以身口意行十善業。不謗賢聖。起於正
見。作諸善業。行諸善法。由此正見因緣故。
命終之後。生於天界。而為天人。是為如來
第九智力。而此智力。若諸如來應供正等正
覺。具此智力。乃能了知佛無上處。於大眾中
作師子吼。善為眾生轉妙法輪
復次如來。盡諸漏法。無漏解脫。智慧解脫。以
自神通。了一切法。我生已盡。梵行已立。所作
已辦。不受後有。如是等事。皆如實知。如是如
--------------------------------------------------------------------------------748.2
來。盡諸漏法。無漏解脫。智慧解脫。以自神
通。了一切法。我生已盡。梵行已立。所作已
辦。不受後有。如實知已是為如來第十智力。
而此智力。若諸如來應供正等正覺。具此智
力。乃能了知佛無上處。於大眾中。作師子吼。
善為眾生轉妙法輪
爾時佛告諸苾芻。是彼如來處非處力。若有
問言。於處非處云何如來所有智力。皆悉見
聞覺知。乃至成等正覺。如是問者。當為實答。
又復所有一切眾生。自業智力。云何如來以
業智力。皆悉見聞覺知。乃至成等正覺。若有
問者。當為實答。又復所有禪定解脫三摩地
三摩缽底。云何如來以禪定智力。皆悉見聞
覺知。乃至成等正覺。若有問者。當為實答。又
復所有一切眾生。種種根性智力。云何如來
以根性智力。皆悉見聞覺知。乃至成等正
覺。若有問者。當為實答。又復所有一切眾生。
種種信解智力。云何如來以信解智力。皆悉
見聞覺知。乃至成等正覺。若有問者。當為實
答。又復所有一切眾生。種種界智力。云何如
來以界智力。皆悉見聞覺知。乃至成等正覺。
若有問者。當為實答。又復所有一切眾生。樂
欲智力。云何如來。以樂欲智力。皆悉見聞覺
知。乃至成等正覺。若有問者。當為實答。又復
所有過去思念智力。云何如來。以思念智力。
皆悉見聞覺知。乃至成等正覺。若有問者。當
為實答。又復所有一切眾生生滅等法。云何
如來以天眼智力。皆悉見聞覺知。乃至成等
正覺。若有問者。當為實答。又復所有漏盡智
--------------------------------------------------------------------------------748.3
力。云何如來。以漏盡智力。皆悉見聞覺知。乃
至成等正覺若有問者。當為實答。復告諸苾
芻。此處非處智力。我但為彼等持者說。而不
為彼非等持者之所宣說。又此業智力。我但
為彼等持者說。而不為彼非等持者之所宣
說。又此禪定解脫三摩地三摩缽底智力。我
但為彼等持者說。而不為彼非等持者之所
宣說。又此一切眾生種種根智力。我但為彼
等持者說。而不為彼非等持者之所宣說。又
此一切眾生種種信解智力。我但為彼等持
者說。而不為彼非等持者之所宣說。又此一
切眾生種種界智力。我但為彼等持者說。而
不為彼非等持者之所宣說。又此一切眾生
樂欲智力。我但為彼等持者說。而不為彼
非等持者之所宣說。又此宿命智力。我但
為彼等持者說。而不為彼非等持者之所宣
說。又此天眼智力。我但為彼等持者說。而不
為彼非等持者之所宣說。又此漏盡智力。我
但為彼等持者說。而不為彼非等持者之所
宣說
佛告苾芻。等持者是正道。非等持者是非
道。是故汝等。咸應當知。佛說此經已。彼諸苾
芻。聞佛所說。信受奉行
佛說信解智力經
</PRE><!-- end of user-specified pre-formatted text --><BR><BR><!-- Converted by AscToHTM 4.1 - unregistered version : 0 -->
<HR>

<P align=center>佛說信解智力經</P></BODY></HTML>
