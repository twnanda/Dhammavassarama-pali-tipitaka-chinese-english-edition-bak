<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)一二九 怨家經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>怨家經</P>
<HR noShade>
<!-- User-specified pre-formatted text --><PRE>（一二九）中阿含大品怨家經第十三(第三
念誦)
我聞如是。一時。佛遊舍衛國。在勝林給孤
獨園。爾時。世尊告諸比丘。有七怨家法而
作怨家。謂男女輩瞋恚時來。云何為七。怨
家者。不欲令怨家有好色。所以者何。怨家
者。不樂怨家有好色。人有瞋恚。習瞋恚。瞋
恚所覆。心不捨瞋恚。彼雖好沐浴。名香塗
身。然色故惡。所以者何。因瞋恚所覆。心不
捨瞋恚故。是謂第一怨家法而作怨家。謂
男女輩瞋恚時來。復次。怨家者。不欲令怨
--------------------------------------------------------------------------------617.3
家安隱眠。所以者何。怨家者。不樂怨家安
隱眠。人有瞋恚。習瞋恚。瞋恚所覆。心不
捨瞋恚。彼雖臥以御床。敷以氍氀．毾[毯-炎+登]。覆
以錦綺羅縠。有儭體被。兩頭安枕。加陵伽
波和邏波遮悉多羅那。然故憂苦眠。所以者
何。因瞋恚所覆。心不捨瞋恚故。是謂第
二怨家法而作怨家。謂男女輩瞋恚時來。復
次。怨家者。不欲令怨家得大利。所以者何。
怨家者。不樂怨家得大利。人有瞋恚。習瞋
恚。瞋恚所覆。心不捨瞋恚。彼應得利而不
得利。應不得利而得利。彼此二法更互相
違。大得不利。所以者何。因瞋恚所覆。心不
捨瞋恚故。是謂第三怨家法而作怨家。謂
男女輩瞋恚時來。復次。怨家者。不欲令怨
家有朋友。所以者何。怨家者。不樂怨家有
朋友。人有瞋恚。習瞋恚。瞋恚所覆。心不
捨瞋恚。彼若有親朋友。捨離避去。所以者
何。因瞋恚所覆。心不捨瞋恚故。是謂第四
怨家法而作怨家。謂男女輩瞋恚時來。復次。
怨家者。不欲令怨家有稱譽。所以者何。怨
家者。不樂怨家有名稱。人有瞋恚。習瞋
恚。瞋恚所覆。心不捨瞋恚。彼惡名醜聲周
聞諸方。所以者何。因瞋恚所覆。心不捨瞋
恚故。是謂第五怨家法而作怨家。謂男女
輩瞋恚時來。復次。怨家者。不欲令怨家極
大富。所以者何。怨家者。不樂怨家極大富。
人有瞋恚。習瞋恚。瞋恚所覆。心不捨瞋恚。
彼作如是身．口．意行。使彼大失財物。所以
者何。因瞋恚所覆。心不捨瞋恚故。是謂
--------------------------------------------------------------------------------618.1
第六怨家法而作怨家。謂男女輩瞋恚時來
復次。怨家者。不欲令怨家身壞命終。必至
善處。生於天上。所以者何。怨家者。不樂怨
家往至善處。人有瞋恚。習瞋恚。瞋恚所覆。
心不捨瞋恚。身．口．意惡行。彼身．口．意惡行已。
身壞命終。必至惡處。生地獄中。所以者何。
因瞋恚所覆。心不捨瞋恚故。是謂第七怨
家法而作怨家。謂男女輩瞋恚時來。此七怨
家法而作怨家。謂男女輩瞋恚時來。於是。
世尊說此頌曰
　瞋者得惡色　　眠臥苦不安
　應獲得大財　　反更得不利
　親親善朋友　　遠離瞋恚人
　數數習瞋恚　　惡名流諸方
　瞋作身口業　　恚纏行意業
　人為恚所覆　　失一切財物
　瞋恚生不利　　瞋恚生心穢
　恐怖生於內　　人所不能覺
　瞋者不知義　　瞋者不曉法
　無目盲闇塞　　謂樂瞋恚人
　恚初發惡色　　猶火始起煙
　從是生憎嫉　　緣是諸人瞋
　若瞋者所作　　善行及不善
　於後瞋恚止　　煩熱如火燒
　所謂煩熱業　　及諸法所纏
　彼彼我今說　　汝等善心聽
　瞋者逆害父　　及於諸兄弟
　亦殺姐與妹　　瞋者多所殘
　所生及長養　　得見此世間
--------------------------------------------------------------------------------618.2
　因彼得存命　　此母瞋亦害
　無羞無慚愧　　瞋纏無所言
　人為恚所覆　　口無所不說
　造作癡罪逆　　而自夭其命
　作時不自覺　　因瞋生恐怖
　繫著自己身　　愛樂無極已
　雖愛念己身　　瞋者亦自害
　以刀而自刺　　或從巖自投
　或以繩自絞　　及服諸毒藥
　如是像瞋恚　　是死依於恚
　彼彼一切斷　　用慧能覺了
　小小不善業　　慧者了能除
　當堪耐是行　　欲令無惡色
　無恚亦無憂　　除煙無貢高
　調御斷瞋恚　　滅訖無有漏
佛說如是。彼諸比丘聞佛所說。歡喜奉行
怨家經第十三竟(千一百十五字)
</PRE><!-- end of user-specified pre-formatted text --><BR><BR>
<HR>

<P align=center>怨家經</P></BODY></HTML>
