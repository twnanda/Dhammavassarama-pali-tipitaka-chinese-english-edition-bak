<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)四二 何義經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>何義經</P>
<HR noShade>
<!-- User-specified pre-formatted text --><PRE>（四二）中阿含習相應品何義經第一
我聞如是。一時。佛遊舍衛國。在勝林給孤獨
園。爾時。尊者阿難則於晡時從燕坐起。往
詣佛所。稽首禮足。卻住一面。白曰。世尊。持
戒為何義。世尊答曰。阿難。持戒者。令不悔
義。阿難。若有持戒者。便得不悔。復問。世尊。
不悔為何義。世尊答曰。阿難。不悔者。令歡
悅義。阿難。若有不悔者。便得歡悅。復問世
尊。歡悅為何義。世尊答曰。阿難。歡悅者。令
喜義。阿難。若有歡悅者。便得喜。復問。世尊。
喜為何義。世尊答曰。阿難。喜者。令止義。
阿難。若有喜者。便得止身。復問。世尊。止為
何義。世尊答曰。阿難。止者。令樂義。阿難。若
有止者。便得覺樂。復問。世尊。樂為何義。世
尊答曰。阿難。樂者。令定義。阿難。若有樂者。
便得定心。復問。世尊。定為何義。世尊答曰。
阿難。定者。令見如實．知如真義。阿難。若有
--------------------------------------------------------------------------------485.2
定者。便得見如實．知如真。復問。世尊。見如實．
知如真為何義。世尊答曰。阿難。見如實．知如
真者。令厭義。阿難。若有見如實．知如真者。便
得厭。復問。世尊。厭為何義。世尊答曰。阿難。
厭者。令無欲義。阿難。若有厭者。便得無欲
復問。世尊。無欲為何義。世尊答曰。阿難。無
欲者。令解脫義。阿難。若有無欲者。便得解
脫一切婬．怒．癡。是為。阿難。因持戒便得不
悔。因不悔便得歡悅。因歡悅便得喜。因
喜便得止。因止便得樂。因樂便得定。阿
難。多聞聖弟子因定便得見如實．知如真。
因見如實．知如真。便得厭。因厭便得無欲。
因無欲便得解脫。因解脫便知解脫。生
已盡。梵行已立。所作已辦。不更受有。知如
真。阿難。是為法法相益。法法相因。如是此
戒趣至第一。謂度此岸。得至彼岸。佛說如
是。尊者阿難及諸比丘聞佛所說。歡喜奉行
何義經第一竟(五百二十九字)
</PRE><!-- end of user-specified pre-formatted text --><BR><BR>
<HR>

<P align=center>何義經</P></BODY></HTML>
