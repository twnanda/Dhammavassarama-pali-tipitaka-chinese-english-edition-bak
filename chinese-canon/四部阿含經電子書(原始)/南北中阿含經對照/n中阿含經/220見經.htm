<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)二二○ 見經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>見經</P>
<HR noShade>
<!-- User-specified pre-formatted text --><PRE>（二二○）中阿含例品見經第九(第五後誦)
我聞如是。一時。佛般涅槃後不久。尊者阿難
遊王舍城。在竹林迦蘭哆園。於是。有一
異學梵志。是尊者阿難未出家時友。中後
彷徉。往詣尊者阿難所。共相問訊。卻坐一面。
語尊者阿難。欲有所問。聽我問耶。尊者阿
難答曰。梵志。欲問便問。我聞已當思。異學
梵志即便問曰。所謂此見捨置除卻。不盡通
說。謂世有常。世無有常。世有底。世無底。命
即是身。為命異身異。如來終。如來不終。如
來終不終。如來亦非終亦非不終耶。沙門瞿
曇知此諸見如應知耶。尊者阿難答曰。梵
志。所謂此見。世尊．如來．無所著．正盡覺捨置
除卻。不盡通說。謂世有常。世無有常。世有
底。世無底。命即是身。為命異身異。如來終。
如來不終。如來終不終。如來亦非終亦非不
終耶。世尊．如來．無所著．正盡覺知此諸見
如應也。異學梵志又復問曰。所謂此見。沙
門瞿曇捨置除卻。不盡通說。謂世有常。世無
有常。世有底。世無底。命即是身。為命異
身異。如來終。如來不終。如來終不終。如來
亦非終亦非不終耶。沙門瞿曇云何知此諸
--------------------------------------------------------------------------------804.1
見如應耶。尊者阿難答曰。梵志。所謂此見。
世尊．如來．無所著．正盡覺捨置除卻。不盡通
說。謂世有常。世無有常。世有底。世無底。命
即是身。為命異身異。如來終。如來不終。
如來終不終。如來亦非終亦非不終耶。異
學梵志。如是具．如是受．如是趣．如是生．
如是至後世。所謂此是世尊．如來．無所著．正
盡覺捨置除卻。不盡通說。謂世有常。世無
有常。世有底。世無底。命即是身。為命異身
異。如來終。如來不終。如來終不終。如來
亦非終亦非不終耶。如是知此諸見。此諸
見應如是知。異學梵志白曰。我今自歸於
阿難。尊者阿難告曰。梵志。汝莫自歸於
我。如我自歸於佛。汝亦應自歸。異學
梵志白曰。阿難。我今自歸於佛．法及比丘
眾。唯願世尊受我為優婆塞。從今日
始。終身自歸。乃至命盡。尊者阿難所說如
是。彼異學梵志聞尊者阿難所說。歡喜奉
行
見經第九竟(六百二十五字)
</PRE><!-- end of user-specified pre-formatted text --><BR><BR>
<HR>

<P align=center>見經</P></BODY></HTML>
