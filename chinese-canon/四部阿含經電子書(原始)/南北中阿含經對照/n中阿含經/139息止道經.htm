<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)一三九 息止道經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>息止道經</P>
<HR noShade>
<!-- User-specified pre-formatted text --><PRE>（一三九）中阿含大品息止道經第二十三
(第三念誦)
我聞如是。一時。佛遊舍衛國。在勝林給孤
獨園。爾時。世尊告諸比丘。年少比丘始成就
戒。當以數數詣息止道觀相。骨相．青相．腐
相．食相．骨鎖相。彼善受善持此相已。還至
住處。澡洗手足。敷尼師檀。在於床上結
加趺坐。即念此相。骨相．青相．腐相．食相．骨
鎖相。所以者何。若彼比丘修習此相。速除
心中欲恚之病。於是。世尊說此頌曰
　若年少比丘　　覺未得上意
　當詣息止道　　欲除其婬欲
　心中無恚諍　　慈愍於眾生
　遍滿一切方　　往至觀諸身
　當觀於青相　　及以爛腐壞
　觀鳥蟲所食　　骨骨節相連
　修習如是相　　還歸至本處
　澡洗於手足　　敷床正基坐
　當以觀真實　　內身及外身
　盛滿大小便　　心腎肝肺等
　若欲分衛食　　到人村邑間
--------------------------------------------------------------------------------647.1
　如將鎧纏絡　　常正念在前
　若見色可愛　　清淨欲相應
　見已觀如真　　正念佛法律
　此中無骨筋　　無肉亦無血
　無腎心肝肺　　無有涕唾腦
　一切地皆空　　水種亦復然
　空一切火種　　風種亦復空
　若所有諸覺　　清淨欲相應
　彼一切息止　　如慧之所觀
　如是行精懃　　常念不淨想
　永斷婬怒癡　　除一切無明
　興起清淨明　　比丘得苦邊
佛說如是。彼諸比丘聞佛所說。歡喜奉行
息止道經第二十三竟(三百七十二字)
</PRE><!-- end of user-specified pre-formatted text --><BR><BR>
<HR>

<P align=center>息止道經</P></BODY></HTML>
