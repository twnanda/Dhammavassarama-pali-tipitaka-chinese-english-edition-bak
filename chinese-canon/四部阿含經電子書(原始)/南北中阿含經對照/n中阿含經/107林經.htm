<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)一○七 林經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>林經</P>
<HR noShade>
<!-- User-specified pre-formatted text --><PRE>（一○七）中阿含林品林經第一
我聞如是。一時。佛遊舍衛國。在勝林給孤
獨園。爾時。世尊告諸比丘。比丘者。依一林
住。我依此林住。或無正念便得正念。其心
不定而得定心。若不解脫便得解脫。諸漏
--------------------------------------------------------------------------------597.1
不盡而得漏盡。不得無上安隱涅槃則得
涅槃。學道者所須衣被．飲食．床榻．湯藥．諸生活
具。彼一切求索。易不難得。彼比丘依此林
住。依此林住已。若無正念不得正念。其心
不定不得定心。若不解脫不得解脫。諸漏
不盡不得漏盡。不得無上安隱涅槃。然不
得涅槃。學道者所須衣被．飲食．床榻．湯藥．諸
生活具。彼一切求索。易不難得。彼比丘應作
是觀。我出家學道。不為衣被故。不為飲食．
床榻．湯藥故。亦不為諸生活具故。然我依
此林住。或無正念不得正念。其心不定不
得定心。若不解脫不得解脫。諸漏不盡不
得漏盡。不得無上安隱涅槃。然不得涅槃。
學道者所須衣被．飲食．床榻．湯藥．諸生活具。
彼一切求索。易不難得。彼比丘如是觀已。可
捨此林去。比丘者。依一林住。我依此林住。
或無正念便得正念。其心不定而得定心。
若不解脫便得解脫。諸漏不盡而得漏盡。不
得無上安隱涅槃則得涅槃。學道者所須衣
被．飲食．床榻．湯藥．諸生活具。彼一切求索。易
不難得。彼比丘依此林住。依此林住已。或
無正念便得正念。其心不定而得定心。若不
得解脫便得解脫。諸漏不盡而得漏盡。不
得無上安隱涅槃則得涅槃。學道者所須衣
被．飲食．床榻．湯藥．諸生活具。彼一切求索。甚
難可得。彼比丘應作是觀。我出家學道。不
為衣被故。不為飲食．床榻．湯藥故。亦不
為諸生活具故。然依此林住。或無正念便
得正念。其心不定而得定心。若不解脫便
--------------------------------------------------------------------------------597.2
得解脫。諸漏不盡而得漏盡。不得無上安隱
涅槃則得涅槃。學道者所須衣被．飲食．床榻．
湯藥．諸生活具。彼一切求索。甚難可得。彼比
丘如是觀已。可住此林。比丘者。依一林住。
我依此林住。或無正念便得正念。其心不定
而得定心。若不解脫便得解脫。諸漏不盡而
得漏盡。不得無上安隱涅槃則得涅槃。學道
者所須衣被．飲食．床榻．湯藥．諸生活具。彼一
切求索。易不難得。彼比丘依此林住。依
此林住已。或無正念不得正念。其心不定
不得定心。若不解脫不得解脫。諸漏不盡
不得漏盡。不得無上安隱涅槃。然不得
涅槃。學道者所須衣被．飲食．床榻．湯藥．諸生
活具。彼一切求索。甚難可得。彼比丘應作
是觀。我依此林住。或無正念不得正念。其
心不定不得定心。若不解脫不得解脫。諸
漏不盡不得漏盡。不得無上安隱涅槃。然
不得涅槃。學道者所須衣被．飲食．床榻．湯藥．
諸生活具。彼一切求索。甚難可得。彼比丘如
是觀已。即捨此林。夜半而去。莫與彼別。比
丘者。依一林住。我依此林住。或無正念便
得正念。其心不定而得定心。若不解脫便
得解脫。諸漏不盡而得漏盡。不得無上安隱
涅槃則得涅槃。學道者所須衣被．飲食．床榻．
湯藥．諸生活具。彼一切求索。易不難得。彼比
丘依此林住。依此林住已。或無正念便得
正念。其心不定而得定心。若不解脫便得解
脫。諸漏不盡而得漏盡。不得無上安隱涅槃
則得涅槃。學道者所須衣被．飲食．床榻．湯藥．
--------------------------------------------------------------------------------597.3
諸生活具。彼一切求索。易不難得。彼比丘應
作是觀。我依此林住。或無正念便得正念。
其心不定而得定心。若不解脫便得解脫。
諸漏不盡而得漏盡。不得無上安隱涅槃則
得涅槃。學道者所須衣被．飲食．床榻．湯藥．諸
生活具。彼一切求索。易不難得。彼比丘如
是觀已。依此林住。乃可終身至其命盡。如
依林住。[土*(蒙-卄)]間．村邑．依於人住亦復如是
佛說如是。彼諸比丘聞佛所說。歡喜奉行
林經第一竟(千一百六十五字)
</PRE><!-- end of user-specified pre-formatted text --><BR><BR>
<HR>

<P align=center>林經</P></BODY></HTML>
