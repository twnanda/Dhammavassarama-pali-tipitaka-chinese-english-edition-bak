<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)一二○ 說無常經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>說無常經</P>
<HR noShade>
<!-- User-specified pre-formatted text --><PRE>（一二○）中阿含大品說無常經第四(第三
念誦)
我聞如是。一時。佛遊舍衛國。在勝林給孤
獨園。爾時。世尊告諸比丘。色者無常。無常則
苦。苦則非神。覺亦無常。無常則苦。苦則非神。
想亦無常。無常則苦。苦則非神。行亦無常。無
常則苦。苦則非神。識亦無常。無常則苦。苦則
非神。是為色無常。覺．想．行．識無常。無常則苦。
苦則非神。多聞聖弟子作如是觀。修習七
道品。無礙正思正念。彼如是知．如是見。欲
漏心解脫。有漏．無明漏心解脫。解脫已。便
知解脫。我生已盡。梵行已立。所作已辦。不
更受有。知如真。若有眾生及九眾生居。乃
至有想無想處行餘第一有。於其中間是第
一．是大．是勝．是最．是尊．是妙。謂世中阿羅訶。
所以者何。世中阿羅訶得安隱快樂。於是。世
尊說此頌曰
　無著第一樂　　斷欲無有愛
　永捨離我慢　　裂壞無明網
　彼得不移動　　心中無穢濁
　不染著世間　　梵行得無漏
　了知於五陰　　境界七善法
　大雄遊行處　　離一切恐怖
　成就七覺寶　　具學三種學
　妙稱上朋友　　佛最上真子
　成就十支道　　大龍極定心
　是世中第一　　彼則無有愛
　眾事不移動　　解脫當來有
--------------------------------------------------------------------------------610.1
　斷生老病死　　所作辦滅漏
　興起無學智　　得身最後邊
　梵行第一具　　彼心不由他
　上下及諸方　　彼無有喜樂
　能為師子吼　　世間無上覺
佛說如是。彼諸比丘聞佛所說。歡喜奉行
說無常經第四竟(四百一十三字)
</PRE><!-- end of user-specified pre-formatted text --><BR><BR>
<HR>

<P align=center>說無常經</P></BODY></HTML>
