<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>(北)四九 恭敬經</TITLE>
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="nabkgnd.jpg">
<P align=center>恭敬經</P>
<HR noShade>
<!-- User-specified pre-formatted text --><PRE>（四九）中阿含習相應品恭敬經第八(初一
日誦)
我聞如是。一時。佛遊舍衛國。在勝林給孤
獨園。爾時。世尊告諸比丘。比丘當行恭
敬及善觀。敬重諸梵行人。若比丘不行恭
敬．不善觀．不敬重諸梵行已。具威儀法
者。必無是處。不具威儀法已。具學法者。
必無是處。不具學法已。具戒身者。必無
是處。不具戒身已。具定身者。必無是處。
--------------------------------------------------------------------------------487.1
不具定身已。具慧身者。必無是處。不具
慧身已。具解脫身者。必無是處。不具解
脫身已。具解脫知見身者。必無是處。不具
解脫知見身已。具涅槃者。必無是處。若比
丘行恭敬及善觀。敬重諸梵行已。具威儀
法者。必有是處。具威儀法已。具學法者。
必有是處。具學法已。具戒身者。必有是
處。具戒身已。具定身者。必有是處。具定
身已。具慧身者。必有是處。具慧身已。
具解脫身者。必有是處。具解脫身已。具解
脫知見身者。必有是處。具解脫知見身已。
具涅槃者。必有是處。佛說如是。彼諸比
丘聞佛所說。歡喜奉行
恭敬經第八竟(三百字)
</PRE><!-- end of user-specified pre-formatted text --><BR><BR>
<HR>

<P align=center>恭敬經</P></BODY></HTML>
