<!DOCTYPE HTML PUBLIC "-//W3C//DTD HTML 4.0 Transitional//EN"><HTML><HEAD><TITLE>(南)五三 有 學 經</TITLE><META content="MSHTML 5.50.4134.100" name=GENERATOR><META http-equiv=Content-Type content="text/html; charset="><META http-equiv=keywords content=""><META http-equiv=description content=""><BGSOUND src="" loop=infinite></HEAD><BODY vLink=#c0c0c0 aLink=#0080ff link=#0000ff bgColor=#ffffff background=076.gif><PRE>                                   五三 有 學 經      本經始于迦毘羅拔兜城之釋迦族新造講堂。請世尊初入堂，世尊應諾，初入堂而說法。      其次世尊因背痛休息，阿難代為說法。敘阿難說法，其內容是戒成就，護根門、守食之      節度、警寤、七正法具足、四禪。      北傳 雖無正相當於此經，初之新講堂入堂式，在雜阿含卷四十三(大正藏二、三一六      頁。)之部份相合。其次阿難說法之部份，北傳為大目犍連之說法，其內容亦不同。<HR>        中部經典二                                          九四                <strong>第五十三 有學經</strong>        如是我聞。        一時，世尊住釋迦國迦毘羅衛城之尼拘律園。爾時，迦毘羅衛城釋迦族人之新    講堂建立未久，而沙門、婆羅門或其他任何人皆尚未進住。爾時，迦毘羅衛城之釋    迦族人詣世尊處。詣已，敬禮世尊，坐於一面。坐於一面之彼等釋迦族人白世尊曰：    「師尊!於此有一新講堂，乃迦毘羅衛城釋迦族人建立未久者，而沙門、婆羅門或其    他任何人，皆尚未進住。師尊!望世尊為最先受用者；世尊最先受用後，迦毘羅衛354 城之釋迦族人將受用之，其將為迦毘羅衛城之釋迦族人帶來長時之饒益與幸福。」世    尊默然許之。        爾時，迦毘羅衛城之釋迦族人知世尊已應諾，從座而起，敬禮世尊，右繞而詣    講堂處。詣已，將講堂處裝飾，施設床座，安置水瓶、裝上油燈已，詣世尊處。詣    已，敬禮世尊，立於一面。立於一面之彼等釋迦族人白世尊曰：「師尊!講堂已全部    裝飾、施設床坐、安置水瓶、裝上油燈。師尊!今正其時也。」於是，世尊著衣，持    缽、與比丘眾俱詣諸堂處。詣已洗足，入講堂，於中央柱近處面東坐下。比丘眾亦    洗足，入講堂，於近西壁處面東，坐於世尊後。迦毘羅衛城之釋迦族人，亦洗足，    入講堂，於近東壁處面西敬禮世尊而坐!於是，世尊對彼等釋迦族人，以法語開示、    勸導、鼓勵、令喜直至深夜；語尊者阿難曰：「阿難!汝為彼迦毘羅衛城之釋迦族    人，說示學人之行道。予背疲勞也，予欲舒暢之。」尊者阿難應諾世尊:師尊!如    是。」是時，世尊將大衣四疊，作右脅獅子臥，以一足置他足之上；具念、正知，作    意[寤即]起立想。        是時，尊者阿難言釋氏摩訶男曰：「摩訶男!聖弟子是戒具足者，是於諸根門防    護者，是於食知量者，是專心警寤者，是七正法具足者，是四禪、增上心學及現法355 樂住得願者、易得者、不難得者也。摩訶男!然則聖弟子如何是戒具足耶?摩訶男!由    於此，聖弟子為持戒者，防護別解脫律儀而住之，具足正行、行處，於諸微細罪見    怖畏，於諸學處受持而學之。摩訶男!如是，聖弟子是戒具足者也。又，摩訶男!    聖弟子如何是諸根門防護者耶?於此，聖弟子以眼見色、不執總相、不執別相，由    於若對眼根不于防護而住者，則諸貪欲、憂慼，惡不善之法當流入。因此彼遂行防        五三 有學經                                         九五    -----------------------------------------------------------------------        中部經典二                                          九六    護，護眼根，於眼根達成防護。以耳聞聲……乃至……以鼻嗅香……乃至……以舌    嘗味……乃至……以身觸所觸……乃至……，以意識法，不執總相，不執別相，由    於若對意根不于防護而住者，則諸貪欲、憂慼、惡不善之法當流入，因此彼遂行防    護，護意根，於意根達成防護。摩訶男!如是，聖弟子是於諸根門防護者。又摩訶    男!聖弟子如何是於食知量者耶?摩訶男!於此，聖弟子對食如理思量而食之，非    為嬉戲、非為驕榮、非為裝飾、非為莊嚴，唯為此身之維持、為存續、為止息傷害、    為助長梵行，[即]：「如是，我斷故受，不使新受生，而予將成為正命、無罪、安穩    住者。」摩訶男!如是，聖弟子足食知量者。        摩訶男!聖弟子如何是專心警寤者耶?摩訶男!於此，聖弟子晝時，以經行、    坐禪，由諸障礙法使心淨化。夜時，於初夜分，以經行、坐禪，由諸障礙法使心淨    化。於夜中分，作右脅獅子臥，以一足置他足上；具念、正知、作意[寤即]起立    想。於夜後分，以經行、坐禪，由諸障礙法使心淨化。摩訶男!如是，聖弟子是專    心警寤者。356     摩訶男!聖弟子如何是具足七正法者耶?摩訶男!於此，聖弟子[一]是有信    者，信如來之菩提：「如是，彼世尊為應供、等正覺者、明行足、善逝、世間解、無    上士、調御丈夫、天人師、佛、世尊也。」[二]是有慚者，慚身惡行、口惡行、意    惡行，慚諸惡不善法之入罪。[三]是有愧者，愧身惡行、口惡行、意惡行，愧諸惡    不善法之入罪。[四]是多聞者，持聞者，集聞者；對彼等善說諸法，初善、中善、    後善，有義、有文、顯示全部圓滿、清淨之梵行，彼如是於諸法多聞憶持、諸語熟    知、諸意熟慮、諸見洞察。[五]是發勤精進者，住捨諸不善法，具足諸善法；於諸    善法強力、堅定、勇猛、責任、忍持。[六]是具念者，以最勝之念，用心具足者，    久時所作、久時所言之憶念者、隨憶者。[七]是有慧者，通生滅，為聖之有抉擇力    而導至苦滅之慧具足者。摩訶男!如是，聖弟子是七正法具足者。摩訶男!聖弟子    如何是四禪、增上心學及現法樂住之得願者，易得者、不難得者耶?摩訶男!於此，    聖弟子確已離諸欲、離諸不善法，有尋。有伺，由離生喜樂，具足初禪而住之，由    尋伺之止息、內淨、心專一性，無尋、無伺，由定生喜樂具足第二禪而住之……乃    至……第三禪……乃至……具足第四禪而住之。摩訶男!如是，聖弟子是四禪、增    上心學及現法樂住之得願者、易得者、不難得者。        五三 有學經                                         九七    -----------------------------------------------------------------------        中部經典二                                          九八        摩訶男!因此聖弟子如是於戒具足、如是於諸根門防護、如是於食知量、如是357 專心警寤、如是具足七正法、如是為四禪、增上心學及現法樂住之得願者、易得者、    不難得者。如是，摩訶男!言此是聖弟子學人之行道，為非腐卵而適於破卵殼者，    適於正覺，適於到達無上瑜伽安穩者。摩訶男!恰如雌雞之或八、或十、或十二之    卵，此雌雞伏坐，適度溫存，適度孵化，而彼雌雞不生起如是希求：『實我之雛等，    或以爪尖、或以嘴啄破卵殼，安穩脫出!』然而，彼雛等確實或以爪尖、或以嘴尖，    啄破卵殼而安穩脫出。摩訶男!實如是，聖弟子如是於戒具足、如是於諸根防護、    如是於食知量、如是專心警寤、如是具足七正法；如是為四禪、增上心學及現法樂    住之得願者、易得者、不難得者。        如是，摩訶男!此是聖弟子學人之行道，為非腐卵，適於啄破卵殼，適於正覺，    適於到達無上瑜伽安穩者。摩訶男!彼聖弟子得此無上之由捨[所生]念之偏淨，    憶念種種宿住，即如：一生、二生……乃至……如是，共行相、共境遇，隨種種宿    住而憶念之，此是彼之第一破殼，如雛之出卵殼也。摩訶男!彼聖弟子得此無上捨    念偏淨，以清淨超人天眼見諸有情之生死、貴賤、美醜、幸與不幸……乃至……了    知諸有情各隨其業而受報。此是彼第二破殼，如雛之出卵殼也。摩訶男!彼聖弟子    得此無上捨念之偏淨，盡諸漏，無漏心解脫、慧解脫，於現法通智自證具足住之，    此是彼之第三破殼如雛之出卵殼也。        摩訶男!聖弟子是戒具足者，此為彼之德行。摩訶男!聖弟子是於諸根防護者，    此為彼之德行。摩訶男!聖弟子是於食知量者，此為彼之德行。摩訶男!聖弟子是    專心警寤者，此為彼之德行。摩訶男!聖弟子是具足七正法者，此為彼之德行也。    摩訶男!聖弟子是四禪、增上心學及現法樂住之得願者、易得者、不難得者，此為    彼之德行。摩訶男!聖弟子憶念種種宿住，即如：一生、二生……乃至……如是共    行相、共境遇，隨種種宿住而憶念之，此為彼之明智也。摩訶男!聖弟子以清淨超    人天眼，見諸有情之生死、貴賤、美醜、幸與不幸……乃至……知諸有情各隨其業358 而受報，此為彼之明智也。摩訶男!聖弟子盡諸漏無漏心解脫、慧解脫，於現法通    智自證具足住，此為彼之明智他。摩訶男!如是，此謂聖弟子明具足、行具足，又    謂明行具足。摩訶男!常童形梵天亦說此偈曰：            依止種姓人       剎帝利最勝        五三 有學經                                         九九    -----------------------------------------------------------------------        中部經典二                                          一00            諸天及人間       明行足最勝        摩訶男!常童形梵天所說之偈是善頌，而非惡頌；為善說，而非惡說；是義俱    饒益，而非無義饒益也；由世尊所認可也。        爾時，世尊起立而對尊者阿難曰：「善哉!善哉!阿難!汝對迦毘羅衛城之釋迦    族人，說學人之行道，實為善哉!」359     尊者阿難說此已，世尊與之認可。悅意之迦毘羅衛城釋迦族諸人，大喜尊者阿    難之所說。</PRE><HR></BODY></HTML>