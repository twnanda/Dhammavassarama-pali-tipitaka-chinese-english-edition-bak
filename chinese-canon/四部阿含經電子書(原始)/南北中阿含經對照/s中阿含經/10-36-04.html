<!DOCTYPE HTML PUBLIC "-//W3C//DTD HTML 4.0 Transitional//EN"><HTML><HEAD><TITLE>(南)四四 有明小經</TITLE><META content="MSHTML 5.50.4134.100" name=GENERATOR><META http-equiv=Content-Type content="text/html; charset="><META http-equiv=keywords content=""><META http-equiv=description content=""><BGSOUND src="" loop=infinite></HEAD><BODY vLink=#c0c0c0 aLink=#0080ff link=#0000ff bgColor=#ffffff background=076.gif><PRE>                                   四四 有明小經      北傳中含二一0．法樂比丘尼經(大正藏一、七八八頁。)      本經亦和前經，同為弟子問之問答經。問答者是優婆塞毘舍佉和比丘尼法授。問答內容，      乃個體與五取蘊之關係，對個體常住論者之批評。應特別注意八支聖道有為說，關于想、      受滅說，隨眠論等。和北傳之內容大體一致，但問者非是優婆塞而是優婆夷。<HR>299             <strong>第四十四 有明小經</strong>        如是我聞。        一時，世尊住王舍城竹林迦蘭陀迦尼婆波。爾時，優婆塞毘舍佉詣法授比丘尼    住處。詣已，頂禮比丘尼法授而坐一面。坐於一面之優婆塞毘舍佉白法授比丘尼曰：    「聖尼!所謂『自身、自身。』云何為世尊所說之『自身』耶?」[比丘尼曰：]「居    士毘舍佉!此等五取蘊，即世尊所說之『自身』也。即色取蘊、受取蘊、想取蘊、    行取蘊、識取蘊也。居士毘舍佉!此等五取蘊為世尊所說之『自身』也。」「善哉!聖    尼!」居士毘舍佉對法授比丘尼之所說生歡喜、隨喜，更向法授比丘尼問曰：「聖尼!    所言『自身集，自身集。』云何為世尊所說之『自身集』耶?」--「居士毘舍佉!    此渴愛引為當來之生，貪喜俱，樂此處、彼處者也，即欲之渴愛、有之渴愛及1<img src='./anno.gif' alt='註1 無有渴愛，參照中部經典一、註第九之3。' border='0'>無    有之渴愛也。居士毘舍佉!此為世尊所說之『自身集』也。」--「聖尼!所言『自    身滅，自身滅。』云何為世尊所說之『自身滅』耶?」--「居士毘舍佉!彼令渴愛，    斷滅無餘、捨離、廢棄、解脫、無執時，居士毘舍佉!此即世尊所說之『自身滅』        四四 有明小經                                       一九    -----------------------------------------------------------------------        中部經典二                                          二0    也。」--「聖尼!所言『自身滅道，自身滅道。』云何為世尊所說之『自身滅道』    耶?」--「居士毘舍佉!此八支聖道，即世尊所說之『自身滅道』也。即正見、正    思惟、正語、正業、正命、正精進、正念、正定也。」--「聖尼!彼取即是彼等五    取蘊耶?或者五取蘊之外有取耶?」--「居士毘舍佉!彼取非即是彼等五取蘊，然300 亦非五取蘊之外有取。居士毘舍佉!於五取蘊，如有欲貪，則其對彼有取也。」        「聖尼，云何為2<img src='./anno.gif' alt='註2 身體常住見(sakkaya-ditthi)，可譯為身見。於此，所謂自體，普通執為自我。執其自我者，執為常住不變之存在而稱謂見。' border='0'>自身見耶?」--「居士毘舍佉!無聞凡夫，不識聖者，不知    聖者之法，不調御於聖者之法。不識善士，不知善士之法，不調御於善士之法。而且    觀色即是我也，或3<img src='./anno.gif' alt='註3 持我、色者(rupavantam va attanam)佛音註此，以我為色，而舉喻「如木以持蔭。」' border='0'>觀我為有色者，或觀我於色中，或觀色於我中。又，觀受即我    也，或觀我即是受者，或觀受於我中，或觀我於受中。又，觀想即是我也，或觀我    即是有想者，或觀想於我中，或觀我於想中。又，觀行即是我，或觀我即是行者，    或觀行於我中，或觀我於行中。又，觀識即是我，或觀我即是有識者，或觀識於我    中，或觀我於識中。居士毘舍佉!如是謂自身常往見也。」--「聖尼!云何為無自    身常住見耶?」--「居士毘舍佉!多聞聖弟子，尊重聖者，知聖者之法，善調御於    聖者之法。尊重善士，知善士之法，善調御於善士之法。然而，不觀色即是我，不    觀我即是色者，不觀色於我中，不觀我於色中，不觀受即是我，不觀我即是受者，    不觀受於我中，不觀我於受中，不觀想即是我，不觀我即是想者，不觀想於我中，    不觀我於想中，不觀行即是我，不觀我即是行者，不觀行於我中，不觀我於行中，    不觀識即是我，不觀我即是識者，不觀識於我中，不觀我於識中。居士毘舍佉!如    是則無自身之常住見也。」        「聖尼!云何為八支聖道?」--「居士毘舍佉!此八支聖道即正見、正思惟、正    語、正業、正命、正精進、正念、正定也。」--「聖尼!八支聖道是有為、抑是無    為耶?」--「居士毘舍佉!八支聖道是有為也。」--「以八支聖道攝三聚耶?抑以301 三聚攝八支聖道耶?」--「居士毘舍佉!不以八支聖道攝三聚，居士毘舍佉當以三    聚攝八支聖道。居士毘舍佉!正語、正業及正命，此等諸法為戒聚所攝；正精進、    正念及正定，此等諸法為定聚所攝;正見及正思惟，此等諸法為慧聚所攝。」--「聖    尼!云何為定?云何為定之相?云何為定之資具?云何為定之修習?」--「居士毘    舍佉!得心一境性是定也；四念處為定之相也：四正勤為定之資具也;彼等諸法之    練習、修習、多所作，是定之修習也。」        四四 有明小經                                       二一    -----------------------------------------------------------------------        中部經典二                                          二二        「又，聖尼!有幾何之行耶?」--「居士毘舍佉!有此等之三行，即身行、口行、    心行也。」--「聖尼!云何為身行?云何為口行?云何為心行?」--「居士毘舍    佉!出入息為身行也;尋、伺為口行也；想及受為心行也。」--「聖尼!何故出入    息為身行耶?何故尋、伺為口行耶?何故想及受為心行耶?」--「居士毘舍佉!出    入息為屬於身者也，此等諸法為繫縛於身者也，是故出入息為身行也。居士毘舍佉!    尋、伺於先而後發語，是故尋、伺為口行也。想與受是屬於心，此等諸法為繫縛於    心者也，是故想及受為心行也。」        「聖尼!如何入滅受想定耶?」--「居士毘舍佉!入滅受想定之比丘是無有生    念：『我將入滅受想定，』或『我正入滅受想定，』或『我已入滅受想定。』其時，302 本如是修習心，是故如是之趣向也。」--「聖尼!比丘入滅受想定時先滅何法耶?    為身行耶?為口行耶?或心行耶?」--「居士毘舍佉!入滅受想定之比丘，先滅口    行，次身行，其次心行也。」--「聖尼!如何是滅受想定之起出耶?」--「居士毘    舍佉!比丘從滅受想定起時不生如是念：即『我將滅受想定起出，』或『我正由滅    受想定起出，』或『我已由滅受想定起出。』彼本如是修習心，是故以至如是之趣    向。」--「聖尼!比丘從滅受想定起時，先生何法耶?為身行耶?為口行耶?或心    行耶?」--「居士毘舍佉!比丘從滅受想定起時先生心行，次身行，其次口行也。」    --「聖尼!比丘從滅受想定起時，觸幾種觸耶?」--「居士毘舍佉!比丘從滅受想    定起時觸三種觸：空觸、無相觸、無願觸也。」--「聖尼!比丘從滅受想定起出已，    心何所傾、何所趣、何所順」--「居士毘舍佉!比丘從滅受想定起出已心傾向遠離、    趣向遠離、順於遠離。」303     「聖尼!有幾種受耶?」--「居士毘舍佉!有此等之受：樂受、苦受、不苦不樂    受也。」--「又，聖尼!云何為樂受?云何為苦受?云何為不苦不樂受?」--「居    士毘舍佉!若感於樂覺、喜好乃身心之樂受也。居士毘舍佉!若感於苦覺、不喜好    乃身心之苦受也。居士毘舍佉!若感於非喜好、非不喜好乃身心之不苦不樂受也。」    --「聖尼!樂受者以何為樂、以何為苦耶?苦受者以何為苦、以何為樂耶?不苦不    樂受者是以何為樂、以何為苦耶?」--「居士毘舍佉!樂受以住為樂，以變易為苦；    苦受是以住為苦，以變易為樂，不苦不樂受是以知為樂，以不知為苦。」--「聖尼!    樂受以何隨眠隨使之耶?苦受以何隨眠隨使之耶?不苦不樂受以何隨眠隨使之        四四 有明小經                                       二三    -----------------------------------------------------------------------        中部經典一一                                        二四    耶?」--「居士毘舍佉!於樂受是貪隨眠隨使之，於苦受是瞋隨眠隨使之，於不苦    不樂受是無明隨眠隨使之。」--「聖尼!一切樂受皆貪隨眠隨使之耶?一切苦受皆    瞋隨眠隨使之耶?一切不苦不樂受皆無明隨眠隨使之耶?」「居士毘舍佉!一切樂受    非貪隨眠隨使之，一切苦受非瞋隨眠隨使之，一切不苦不樂受非無明隨眠隨使之。」    --「又，聖尼!樂受何應捨耶?苦受何應捨耶?不苦不樂受何應捨耶?」--「居士    毘舍佉!樂受應捨貪隨眠也，苦受應捨瞋隨眠也，不苦不樂受應捨無明隨眠也。」    --「聖尼!一切樂受皆應捨貪隨眠耶?一切苦受皆應捨瞋隨眠耶?一切不苦不樂    受皆應捨無明隨眠耶?」--「居士毘舍佉!非一切樂受皆應捨貪隨眠，非一切苦受    皆應捨瞋隨眠，非一切不苦不樂受皆應捨無明隨眠。居士毘舍佉!於此，比丘離諸304 欲、離諸不善法，有尋、有伺，由離生喜樂，得初禪具足住;依此而捨貪，其時，    貪隨眠不隨使之。居士毘舍佉!然於此，比丘如是思惟之：『今諸聖者成就住其處，    我心成就住其處。』如是對無上解脫之立願者，由願不生憂苦，以此而捨瞋，其時，    瞋隨眠不使之。居士毘舍佉!於此，比丘依樂之捨、苦之捨，於先已滅喜憂、不苦    不樂、捨、念以達偏淨，第四禪具足住;以其捨無明，其時，無明隨眠不使之。」        「又，聖尼!樂受者有何對耶?言居士毘舍佉!樂受者以苦受為對。」--「聖    尼!苦受者有何對耶?」--「居士毘舍佉!苦受以樂受為對。」--「聖尼!不苦不    樂受者有何對耶?」--「居士毘舍佉!不苦不樂受以無明為對。」--「聖尼!無明    者有何對耶?」--「居士毘舍佉!無明者以明為對」--「聖尼!明者有何對耶?」    --「居士毘舍佉!明者以解脫為對。」「聖尼!解脫者有何對耶?」--「居士毘舍    佉!解脫者以涅槃為對。」--「聖尼!涅槃者以何為對耶?」--「居士毘舍佉!    [卿]，越問之範圍，不可能捉問之終極也。居士毘舍佉!梵行是以涅槃為深入、以    涅槃為彼岸、以涅槃為究竟。居士毘舍佉!汝如欲之，應詣世尊處，問其義，而當    如世尊所說受持之。」        「爾時，優婆塞毘舍佉聞法授比丘尼之所說，歡喜，隨喜，由座而起，稽首法授    比丘尼，右繞，而詣世尊住處。詣已，頂禮世尊，坐於一面。坐於一面之優婆塞毘    舍佉，將與法授比丘尼所問答之一切告世尊。世尊問而對優婆塞毘舍佉曰：「毘舍305 佉!法授比丘尼為賢者也。毘舍佉!法授比丘尼是大慧者也。毘舍佉!汝若以此義    問我，我亦如法授比丘尼所說也。實如是說，即是其義也。應如是受持之。」        四四 有明小經                                       二五    -----------------------------------------------------------------------        中部經典二                                          二六        世尊如是說已，優婆塞毘舍佉歡喜信受世尊之所說。</PRE><HR></BODY></HTML>