<!DOCTYPE HTML PUBLIC "-//W3C//DTD HTML 4.0 Transitional//EN">
<HTML><HEAD><TITLE>入界陰相應</TITLE><!-- Converted by AscToHTM 4.1 - unregistered version : 0 -->
<META content="MSHTML 5.50.4134.100" name=GENERATOR>
<META http-equiv=Content-Type content="text/html; charset=">
<META http-equiv=keywords content="">
<META http-equiv=description content=""><BGSOUND src="" loop=infinite></HEAD>
<BODY vLink=#c0c0c0 aLink=#0080ff link=#0000ff bgColor=#ffffff background="TinyC.jpg">
<P align=center>入界陰相應<BR></P>
<HR noShade>
<!-- User-specified pre-formatted text --><PRE>入界陰相應
606（ 八九二）
　　如是我聞：一時，佛住舍衛國祇樹給孤獨園。爾時、世尊告諸比丘：「有內六入處，云何為六？謂
眼內入處，耳、鼻、舌、身、意內入處。於此六法觀察忍，名為信行，超身離生，離凡夫地，未得須陀
洹果，乃至未命終，要得須陀洹果。若此諸法，增上觀察忍，名為法行，超昇離生，離凡夫地，未得須
陀洹果，乃至未終，要得須陀洹果。若此諸法，如實正智觀察，三結已盡、已知，謂身見、戒取、疑，
是名須陀洹，決定不墮惡趣，定趣三菩提，七有天人往生，究竟苦邊。此等諸法，正智觀察，不起諸漏，
離欲解脫，名阿羅漢，諸漏已盡，所作已作，離諸重擔，逮得己利，盡諸有結，正智心善解脫」。佛說
此經已，諸比丘聞佛所說，歡喜奉行。
607（ 八九三）
　　如是我聞：一時，佛住舍衛國祇樹給孤獨園。爾時、世尊告諸比丘：「有五種種子生，何等為五？
謂根種子，莖種子，節種子，壞種子，種種子。此諸種子，不斷、不破、不腐、不傷、不穿，堅新，得
地界不得水界，彼諸種子不得生長增廣。得水界不得地界，彼諸種子不得生長增廣。要得地界、水界，
彼諸種子得生長增廣。如是（行）業，煩惱有愛、見、慢、無明而生行，若有業而無煩惱、愛、見、無
明者，行則滅」。佛說此經已，諸比丘聞佛所說，歡喜奉行。
608（ 八九四）
　　如是我聞：一時，佛住舍衛國祇樹給孤獨園。爾時、世尊告諸比丘：「於我世間，於世間及世間集，
不如實知者，我終不得於諸天、魔、梵，沙門、婆羅門，及諸世間，為解脫、為出、為離，離顛倒想，
亦不名阿耨多羅三藐三菩提。以我於世間及世間集，如實知故，是故我於諸天、世人，魔、梵，沙門、
婆羅門，及餘眾生，為得解脫、為出、為離，心離顛倒具足住，得成阿耨多羅三藐三菩提」。佛說此經
已，諸比丘聞佛所說，歡喜奉行。
609（ 八九五）
　　如是我聞：一時，佛住舍衛國祇樹給孤獨園。爾時、世尊告諸比丘：「有三愛，何等為三？謂欲愛，
色愛，無色愛。為斷此三愛故，當求大師」。佛說此經已，諸比丘聞佛所說，歡喜奉行。
610（ 八九六）

　　如是我聞：一時，佛住舍衛國祇樹給孤獨園。爾時、世尊告諸比丘：「有三有漏，何等為三？謂欲
有漏，有有漏，無明有漏。為斷此三有漏故，當求大師」。佛說此經已，諸比丘聞佛所說，歡喜奉行。
611（ 八九七）
　　如是我聞：一時，佛住王舍城迦蘭陀竹園。時尊者羅!7畝羅，來詣佛所，稽首禮足，退坐一面。白
佛言：「世尊！云何知，云何見，我此識身及外境界一切相不憶念，於其中間，盡諸有漏」？佛告羅!7
畝羅：「有內六入處，何等為六？謂眼入處，耳、鼻、舌、身、意入處。此等諸法，正智觀察，盡諸有
漏，正智心善解脫，是名阿羅漢，盡諸有漏，所作已作，已捨重擔，逮得己利，盡諸有結，正智心得解
脫」。佛說此經已，諸比丘聞佛所說，歡喜奉行。
612（ 八九八）
　　如是我聞：一時，佛住王舍城迦蘭陀竹園。爾時、世尊告諸比丘：「若比丘於眼欲貪斷，欲貪斷者，
是名眼已斷、已知，斷其根本，如截多羅樹頭，於未來世成不生法。如眼，如是耳、鼻、舌、身、意，
亦如是說」。佛說此經已，諸比丘聞佛所說，歡喜奉行。
613（ 八九九）
　　如是我聞：一時，佛住王舍城迦蘭陀竹園。爾時、世尊告諸比丘：「若比丘眼生、住、成就顯現，
苦生，病住，老死顯現。如是乃至意，亦如是說，若眼滅、息、沒，苦則滅，病則息，老死則沒。乃至
意，亦如是說」。佛說此經已，諸比丘聞佛所說，歡喜奉行。
614（ 九００）
　　如是我聞：一時，佛住王舍城迦蘭陀竹園。爾時、世尊告諸比丘：「若比丘於眼味著者，則生上煩
惱；生上煩惱者，於諸染污心不得離欲，彼障礙亦不得斷。乃至意入處，亦如是說」。佛說此經已，諸
比丘聞佛所說，歡喜奉行。
615（九０一）
　　如是我聞：一時，佛住王舍城迦蘭陀竹園。爾時、世尊告諸比丘：「譬如世間所作，皆依於地而得
建立，如是一切善法，皆依內六入處而得建立」。佛說此經已，諸比丘聞佛所說，歡喜奉行。
</PRE><!-- end of user-specified pre-formatted text --><BR><BR><!-- Converted by AscToHTM 4.1 - unregistered version : 0 -->
<HR>

<P align=center>入界陰相應</P></BODY></HTML>
